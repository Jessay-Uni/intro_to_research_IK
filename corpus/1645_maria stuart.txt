Maria Stuart. 

Het eerste bedryf.


Treurspel.

BIECHTVADER, MELVIN. *

Biechtvader: 
Hofmeester, die mijn hart door uw beproefde trouwe 
Verknocht, en voor de deur van ons gevange Vrouwe vs. 2 
Vast wandelt hene en weêr, in 't oogh der kamerwacht; 3 
Heer Melvin, zegh my toch, wat onraet heeft te nacht 
Drurei, Paulet, en al die dit kasteel bezetten 5 
Geweckt met trommelen en steecken van trompetten, 6 
Noch schichtiger dan oit in leger wert gehoort; 7 
Ja anders niet dan of de Spanjaert brugh en poort, 
Door kracht van buspoêr en petarden opgesprongen, 9 
Bemaghtight had, en quam gewapent ingedrongen? 
Was 't vyand, die u joegh, of ingebeelde schroom? 
Ick lagh in mijn gebedt, en schoot als uit den droom. 12 


Melvin: 
O Vader, was het vreemt, dat zoo veel harten krompen? 
Paulet hoorde in zijn' slaep een steen in 't water plompen, 
Aen d'oostzy van de graft, en angstigh of men hier 15 
Den muur al stil beklom, stack op, gelijck een vier, 16 
En flucks ten bedde uit, riep in 't hemde: wapen wapen; 17 
En schoon men niets vernam, noch kost zijn geest niet slapen, 18 
Voor datmen om 't kasteel en Fodringaje zagh 19 
Of ergens volck of laegh in 't velt verborgen lagh. 20 

{==170==} {>>pagina-aanduiding<<}

Men mompelt over al door vlecken, steên en dorpen, 
Van op de brugh, by dage, een' wagen om te worpen; 22 
Of' s nachts een' lossen steen te lichten uit den muur; 
Of door verstant op 't slot een geestigh avontuur 24 
Te waegen, en Mevrouw in mans gewaet te redden. 
Zoo menigh aenslagh steurt de Heeren op hun bedden, 26 
Bezwaert met dit juweel, den kercker toebetrouwt: 27 
Want noot zoeckt troost aen list, en acht geen stuck te stout. 28 


Biechtvader: 
Zoo houdt de vrees de wacht, de wacht Mevrouw gevangen: 
Zoo prangt de mensch zijn hart, om 's anders hart te prangen. 30 
Een achterdocht, uit angst voor staet gesproten, acht 31 
Zich nimmermeer genoegh verzekert op haer wacht: 
Die hofplaegh raemt geen maet, noch kent geen zekre palen, 33 
Maer jaeght haer schim, en 't geen zy niet kan achterhalen: 34 
Mistrouwen blijft haer borgh en trouwste toeverlaet: 35 
Dit boeit Marie hier, ten steun van 's nabuurs staet. 36 


Melvin: 
De Faem, die nimmer rust, verbiedt dit lant te rusten. 
Men wacht een Spaensche vloot, te Milfort op de kusten: 38 
Men ducht of 't Schotsche heir bestoockte 't Engelsen Rijck; 
Of Essex Guises maght moght dienen tot een wijck: 40 
Marie is 't reede ontslipt, en vint al heul aen 't Noorden: 41 
Men dreight Elizabeth met lagen en met moorden, 
En Londen met een brant te delven in zijn asch. 


Biechtvader: 
Hier loopt de schrick mede om, en list, of wat het was, 44 
Dat dees geruchten voedde, en breeder uit ging recken, 
Waer uit de Grooten dienst en nut en voordeel trecken. 
Hoe velen treken hoeft het weereltlijck bezit, 47 
Op dat het entlijck treff' het langbeooghde wit! 


{==171==} {>>pagina-aanduiding<<}


Melvin: 
't Verraet van Babington en zijn aenhangelingen, 49 
Verbonden naer den hals der Koningin te dingen, 50 
(Ten minste zoo men roept) en meester van haer kroon, 
Den rechten erfgenaem te zalven op den troon, 
En over 't bloedigh lijck der bloetvriendin te stappen, 53 
Om met gewelt de nicht te heffen langs die trappen 
In 't wettigh erfgebiedt, zoo gruwelijck belaeght; 55 
Dit is een stuck, waer van al 't eilant dreunt en waeght: 56 
Dit schouwspel bloet noch versch, en brugh en poorten hangen 
Verciert met zulck een wilt, op zulck een jaght gevangan. 58 


Biechtvader: 
O lasternacht! vertreck voor 't licht der Schotsche zon. 59 
Geen pen van Kurle of Nau, geen brief van Babington, 60 
Of iet, hun uit den hals door pijn of schrick getogen, 61 
Vont vatten aen haer eer, tot voorstant van de logen; 62 
Ja niet de minste stip der Koningklijcke hant 63 
Gaf schijn van deze schuit. O Rechters! is 't geen schant, 
Dat ghy den lastermont, die Stuart durf betijgen, 65 
Niet hoorde in haer gezicht, ja toesloot en hiet zwijgen 66 
Voor eeuwigh, om met glimp d'onnoosle Majesteit 67 
Te smetten, door een vlack haer valsch te last geleit? 68 
Ghy durft den levenden door pijn den mont opbreken, 69 
Dan sluiten, om uw' wil door 's dooden mont te spreken. 70 


Melvin: 
Wat zachter: matigh u: de schiltwacht staet niet wijt: 71 
Zy let op ons gebaer: bedenck eens waer ghy zijt. 


Biechtvader: 
Men vaerdight hier op af gemaghtighten van Londen, 
Die vallen plotseling, als losgelate honden, 
Dien afgejaeghden roof, by vijftigen, op 't lijf. 75 
Men ruckt, en pluckt, en bijt, een ieder even stijf: 76 

{==172==} {>>pagina-aanduiding<<}

De minste omstandigheit heet blijck van scepterschennis: 77 
Geen onschult grijpt hier plaets: erfvyantschap draeght kennis 78 
Van 't geen zy liefst gelooft, by 't hair treckt, en misduit. 79 
Zoo velt men vonnis, op een ongegront besluit. 
Z'ontfing die bo des doots al over zes paer weken: 81 
'T is Godt bekent, waerom dit hapert en blijft steken. 


Melvin: 
De bulle en aenhang van den Pauselijcken stoel 83 
Verbitterden den wrock. De Pausen nimmer koel 84 
In yver, Portugael, de Franschman, Yr en Spanje 
Verzochten reis op reis in d'onrust van Britanje 86 
Te visschen, door verbont en heimelijck verstant, 87 
Met ingezetenen, ontslagen van den bant 
Des eedts, Elizabeth, het hooft des Rijcks, gezworen; 
Een aenslagh Norfolck zelf ten zwaren val beschoren, 90 
Die vlammende op de kroon, en bruit, hem vast belooft, 91 
Opofferde aen de bijl zijn wederspannigh hooft. 92 


Biechtvader: 
Gansch Kristenrijck gevoelt de ketens van dees vrome. 
De Pausen yverden voor 't Recht des stoels van Rome, 
Den Tyber, van den Teems, eenstemmigh toegestaen; 95 
Naerdien Elizabeth zich noit als onderdaen 
Wou dragen onder hem, en 't leen verheergewaden, 97 
Maer volghde 's vaders voet en averechtse paden, 98 
Onthielt de Kerck haer Recht, verdruckte 't Roomsch altaer, 
En steef het Ketterdom, zoo stout als openbaer. 100 
Men vondt geraên den arm der Vorsten te gebruicken, 101 
Om dit hardtneckigh zaedt de vleugels kort te fnuicken; 102 
Te blusschen zulck een pest, eer 't een en eenigh bedt 103 
Al 't huis, en 't eene lidt al 't lichaem voort besmett'. 104 


{==173==} {>>pagina-aanduiding<<}


Melvin: 
Dat ooghmerck bleeck wel klaer, toen d'opgehitste Graven 
Met dien verliefden Vorst zich vlack in 't velt begaven, 105-6 
En kap en kelck en kruis stont om soudy verzet: 107 
Had Albaes afgunst zelf dien zeetoght niet belet, 
Het scheelde een etmael tijdts Vitel waer ingevallen, 109 
En met een Vlaemsche vloot al meester van stadts wallen, 
Elizabeth geschupt, Marie alree gekroont: 111 
Noch heeftze veertien jaer haer sedert 't lijf verschoont. 112 


Biechtvader: 
Marie droegh geen schult, noch waeghde oit zulcke kanssen. 


Melvin: 
Zy was nochtans de Bruit, om wie de Roomschen danssen, 114 


Biechtvader: 
Een yeder heeft zijn wit: verlossing was haer wit. 115 


Melvin: 
Die gun ick haer, en d'andre een ongesteurt bezit. 116 


Biechtvader: 
Wie steurnis haet vermijde een anders rust te steuren. 117 


Melvin: 
Wat rust moght Engelant of Schotlant oit gebeuren? 118 


Biechtvader: 
In Schotlandts onrust heeft gansch Engelant gevischt, 119 
En door den bastertbroêr Mouray dien burgertwist 120 
Gekoestert: hier uit sproot de steurnis van het huwelijck 
Der vrome Koningin, besproken al te gruwelijck 122 
Van ongebondenheit, toen Riccio zijn ziel, 123 
Daer hy voor 't reine altaer van hare voeten viel, 

{==174==} {>>pagina-aanduiding<<}

Opofferde in zijn bloet, dat zelf 't gewaet besmette 125 
Der zwangere, op wiens borst de moort het zinckroer zette, 126 
Om t'effens met een' schrick en snick en zelven zucht 127 
Te smooren op het hof de moeder met haer vrucht. 


Melvin: 
De Koning gaf te licht geloof aen 's basterts treken. 129 


Biechtvader: 
Zoo wert het bussekruit moordadigh aengesteken, 
Het Koningklijcke bedt geslingert in de lucht, 130-31 
D'onnoosle Gemalin van manslaght valsch berucht, 132 
En echter schalck in 't net van Botwels echt getrocken; 133 
Waer op d'aertskettery, noit afgemat van wrocken, 134 
Als op een lecker aes vast aenbeet te gelijck, 135 
En stack banieren op, waer in het oir van 't Rijck, 
Voor 's vaders dooden romp en uitgestreckte beenen, 
Den hemel weckte om wraeck, met jammeren en steenen. 136-38 
De moeder, na veel smaets, gekerckert in een' poel, 139 
En midden in 't morasch getrapt van s'vaders boel, 
Moet scheiden van den staf, en goddeloos verlastert, 141 
Haer eenig kint, haer' troost, betrouwen aen dien bastert. 142 


Melvin: 
Men zoeck' niet aen den Teems de springkaer van al 't quaet, 143 
Maer aen de Seine, als zy, door Guises blinden raet 144 
Voor Koningin verklaert, bestont naer 't Rijck te gapen, 145 
En mengde Schotsch en Yrsch en Fransch en Engelsch wapen 146 
In 't velt van haren schilt; braveerde met dit merck, 147 
Gewrocht in hoftapijt, gebootst in zilverwerck: 
De Wapenrocken zelfs der Stuartsche Herouten, 
Haer gevelprael, waerop de Franschen zich verstoutten, 150 
Onaengesien 't beklagh des Londenschen Gezants, 151 

{==175==} {>>pagina-aanduiding<<}

Bestelden d'eerste stof tot zoo veel misverstants, 152 
Hier entloos uit gebroeit, en lijdigh zwaer te smooren. 153 
Zou 't bloet van Henrick d'Achtste, een vrouw ten troon geboren, 154 
Verduwen, zich te zien gehoont, by groot en klein, 155 
Voor een onwettigh zaet, een bloetschant van Boulain; 156 
Terwijl uw Myters zelfs naer heuren val verlangen, 157 
En aen dit lasterstuck gewijde zegels hangen? 158 


Biechtvader: 
Berooft de vader zelf het kint zijn wettigheit, 159 
Waer toe Sint Peters stoel dit stuck te last geleit? 
Zoo self de staet des Rijcks haer dorst van 't Rijck versteken, 161 
Wat heeft Elizabeth op Paus of bul te spreken? 162 
Zoo Guize zoo Valois oit holden zonder toom, 163 
Wat wijt men dees de schult van schoonvaêr, man en oom? 164 
Die, schoon men haer met recht dien tijtel wel moght geven, 
Nochtans dit tijtelrecht afstonden by hun leven; 
Gelijck des Konings weeuw, noch treurende op het lijck, 
Den kus van vrede boodt aen dit gequetste Rijck; 
Behoudens datze noit zich 't erfrecht liet ontrucken, 167-69 
Hoe fel men sedert zocht haer erfrecht t'onderdrucken: 
Want al d'Onroomscheit zagh niet ongedootverft in, 171 
Hoe na de kinderlooze Onroomsche Koningin 
Een Roomsche volgen moght, en Romes hope alreede 
Te Kercke en Koore gingk, naer d'oude en eerste zede. 173-74 


Melvin: 
Het heughde een ieder, hoe de godtsdienst nam zijn' keer, 
En t'elckens ommesloegh by wisseling van Heer. 
Wie heden boven drijft is morgen de verachtste: 
Dat leerde ons 't wanckel radt,'t welck onder Henrick d'Achtste 178 
Zoo haestigh ommedraeide, en weêr in twijfel hing, 179 

{==176==} {>>pagina-aanduiding<<}

Eer Eduwart den groet des onderdaens ontfing: 
Het weifelde noch eens op 't wencken van Marye; 180-81 
Noch eens op 's nazaets staf, haer zusters heerschappye. 182 
Zoo menighmael het hof Sint Pauwels wintveêr draeit, 183 
De weerhaen van de kerk dan Roomsch, dan Onroomsch kraeit. 


Biechtvader: 
O Henrick, wat al leets hebt ghy de Kerck gebrouwen! 185 


Melvin: 
Dat kleet is uit zijn ploy: wie kan het weder vouwen? 186 


Biechtvader: 
De hant, die 't al vermagh, en 't onrecht effen vlijt. 187 


Melvin: 
Vrouw Stuart wort gesolt van een verwarde tijt. 188 


Biechtvader: 
In zulck een barning zat de moeder oock benepen. 189 


Melvin: 
Ick ducht de rechtbijl wort voor 's dochters hals geslepen. 190 


Biechtvader: 
Indien ghy moortbijl zeit, dat was de rechte naem. 


Melvin: 
Zy draeght den naem van Recht. 


Biechtvader: 
Een Recht dat ick my schaem. 192 


Melvin: 
Men zagh weleer Boulain ten block en bijl verdoemen. 


Biechtvader: 
Die wil ick met Mevrouw op eenen dagh niet noemen. 194 


Melvin: 
Ick ga: de deure kraeckt. 


Biechtvader: 
Gewis hier komt Burgon, 
De Lijfarts van Mevrouw, een ondergaende zon. 196 


{==177==} {>>pagina-aanduiding<<}

TEKSTKRITIEK: in vs. 204 heeft de oude uitgave een; de latere eene, dat door het vers-ritme vereist wordt.
BIECHTVADER. BURGON.

Biechtvader: 
Hoe vaert de Koningin, van mijnen dienst versteken? 197 


Burgon: 
Vry beter dan het scheen geschapen voor vijf weken, 198 
Toen al dit hartewee, het welck oneindigh is, 
Eens uit te bersten quam op een missteltenis 200 
Van 't gantsche lijf; en zoo wy 't onheil noemen zouden 
Met zijnen naem; het wort gemeenelijck gehouden 
De wisse voorbo van een bolle waterzucht, 
Uit eene trage koorts gesproten, als haer vrucht; 
Een koorts, die haer een maent in 't bedde heeft bereden, 205 
En blies dees bollicheit door al haer ziecke leden. 206 
Dat onweêr is bedaert, en entlijck neergeleit, 207 
Doch zy behoudt, helaes! die bleecke bollicheit, 
Waer uit men anders niet dan waterzucht kan spellen, 
En dat het lichaem moght allengs van water zwellen: 210 
Want milt en lever (dees de winckel van het bloet, 211 
En die het vuylnisvat des lijfs, te lang misvoedt) 212 
Zijn beide schier verslenst, bedorven, overstreden 213 
Door overvloet van raeuwe en koude vochtigheden, 
Die (d'oirsprongk van dit quaet) met vuilen damp op damp 
Bezwalcken 't edel brein; benevelen de lamp 216 
Van 't kloeck vernuft, ja zelf door 't beckeneel geslagen, 217 
'T gezalfde hair met sneeuw bedecken voor zijn dagen: 218 
En wie verwondert zich, die op haer jammer ziet? 
Des kerckers eeuwigheit, en 't nypende verdriet, 
Verdruckten de natuur, die al te noode aen 't wijcken, 221 
Ten leste eens onder 't pack der rampen most bezwijcken. 222 
Zy houdt nochtans den moedt, en in verwezen staet, 223 
Schijnt kloecker dan ick 't hart gestelt vinde in der daet. 


Biechtvader: 
Een edelmoedige aert kan qualijck zich verbergen: 
Hy schiet zijn stralen uit, en breeckt door al dat tergen, 

{==178==} {>>pagina-aanduiding<<}

Door zoo veel onrecht, hoon en wederwaerdigheit, 227 
Aen alle kanten door met grooter majesteit. 
Doch 't aertsche deel lijt last, door stadigh tegenwoelen 
Der geesten, die wel scherp hun ongelijck gevoelen: 230 
Want schoon de mensch van mensch te wonderlijck verscheelt; 231 
Men schudt den mensch niet uit: oock schiet het vrouwebeelt 232 
Door tederheit te kort: en of 't zijn leet wil schuwen, 233 
Het kan al d'ingekropte ellende niet verduwen. 
Zoo sleepte een stroom van ramp haer wijze moeder me. 
Kon Kalis, het verlies van zulck een kleine ste, 236 
Marie, hare nicht, door waterzucht verslijten; 237 
Hoe zou Mevrouw bestaen, die uitstont al dit wrijten 238 
Van twintigh jaren wrocks en staetzuchts, hoogh in top? 239 
Het yzer wijckt den vijl, jae steen den waterdrop. 240 
Wat raet? Hoe zoeckt men best 't gevreesde voor te komen? 241 


Burgon: 
't Gebreck zit diep, en heeft alreede toegenomen, 
Zoo datmen langkzaem baet verwacht van artseny: 
Doch aengeperst van zorgh en eere, zullen wy 244 
Met puick van heilzaem kruit, gepluckt in winterweiden, 
Het zwacke lichaem eerst een luttel toebereiden, 
Tot dat de zomerzon ons beter hope geef, 
Een keur van weeligh groen in beemt en heide leef. 
Wy gaen in 't velt, om kruit met krijghsvolck uitgezonden. 249 


Biechtvader: 
Ick bidde u luister scherp naer tijdingen van Londen, 
En kunt ghy, troost Mevrouw, tot lichting van haer smert: 
  Een blijde nieuwmaer zet de zwaricheit van 't hart. 252 
 
REY VAN STAETJOFFEREN.
  
Zangk: 
  MARIE, uit Jesses stam geboren, 253 
En tot een rijcker kroon gekoren 

{==179==} {>>pagina-aanduiding<<}

Dan David droegh in 't Jootsche Rijck: 
Marie in ootmoet hoogh verheven, 
Van vreugt en blyschap aengedreven, 
Bezoeckt haer nicht in Arons wijck. 258 
ELIZABETH, tot Godt genegen, 
Schiet op, en vlieght Marie tegen, 260 
Omhelst en kust die groote Nicht. 
Aenschouw dit hartelijck verlangen, 
Hoeze in elckanders armen hangen: 
Hoe liefde bloet aen bloet verplicht. 264 


Tegenzangk: 
MARIE, uit Stuarts stam geboren, 
En tot een rijcker Kroon gekoren 
Dan Henrick droegh in 't Engelsch Rijck: 
Marie, in rampspoet hoogh verheven, 
In druck en ballingschap gedreven, 
Neemt tot haer Nicht in noot de wijck: 
ELIZABETH tot wraeck genegen, 
Blijft pratten, zent heur wachters tegen, 272 
En vangt en spant die groote Nicht. 273 
Zy laetze twintigh jaer verlangen, 
En tusschen hoop en dootschrick hangen: 
Want Staetzucht past op bloet noch plicht. 276 


Toezangk: 
Hoe stemden dees twee leste t'zamen, 
Indien de daden met de namen 
Te gader stemden juist en net, 
Als 't eerste paer; maer nu beschamen 
De wreetheên van ELIZABETH 
Haer' naem, vol geurs, en 't heiligh voorbeelt; 
Naerdienze op haer gesmede wet 283 
MARIE tegens Recht veroordeelt. 





{==180==} {>>pagina-aanduiding<<}


Het tweede bedryf.

MARIE. REY.

Marie: 
Aertsbisschop Hamilton, hoe dick, hoe menighwerf vs. 285 
Beroude 't my, dat ick (noch op mijn Vaders erf, 286 
Gelijck een simple duif ontslipt, en onbenepen 
Van 's oproers klaeuw, en reede om over zee te schepen) 288 
Niet hoorde uw gryze les, uw' Vaderlijcken raet; 289 
En schuwende den muil van ingekropten haet, 
Het aenzette op de Vlaemsche of Fransche Koningskusten; 291 
Daer ick, schier afgesolt, moght zacht en veiligh rusten, 292 
In dien gerusten schoot; daer mijn gemael Francois, 293 
Mijn eerste bruidegom, die telge van Valois, 294 
Zoo lieflijck slaept en rust by 't Vaderlijck gebeente, 
Beklaeght van my, zijn weeuw, en alle zijn gemeente. 296 
O had my toen 't verstant niet averechts gestaen, 
Tot straffe van het gene ick geensins heb misdaen 
Mijn lieve bloetvriendin, maer zelf den Heer van allen; 298-99 
Ick waer aen deze kust noit blindeling vervallen, 
Tot schipbreuck van mijn' staet gezontheit goet en bloet; 301 
Een dwaesheit, die ick hier zoo dier bezuren moet; 
Daer alles zackt, om zich tot mijn bederf te neigen, 303 
En Zusters byl begint alle oogenblick te dreigen 304 
Mijn' afgematten hals, gesleten onder 't juck 
Des kerckers, zonder endt, en nimmer zonder druck: 
Doch ick verdiende aen Godt, helaes! noch harder slagen: 
Hy stercke my, om 't kruis geduldiger te dragen. 


Rey: 
Mevrouw, ick bidde u, breeck dit treurigh steenen af: 
Ghy steent u weder kranck, en voor den tijt in 't graf. 
Ghy storte korts van rouw en hartewee te bedde, 311 
En elck met u begaen, eer d'artseny u redde, 
Niet zonder hulp en gunst van 's hemels medecijn, 313 

{==181==} {>>pagina-aanduiding<<}

Was kranck, terwijl ghy laeght in dien bedroefden schijn, 314 
Op d'oevers van de doot. Wat denckt ghy aen 't voorleden! 
'T zy weelde, 't zy verdriet, dat is voorby gegleden: 
Het tegenwoordigh geeft ons zwarigheits genoegh: 
Wy zetten 't grijze hair en rimpels noch te vroegh. 318 


Marie: 
Hoe kan ick aen dien dagh gedencken zonder weenen, 
Die my te scheep zagh gaen, aen 't water te Dundrenen? 320 
Toen Hamilton zich voor mijn voeten nederboogh, 
Zijn beide handen vouwde, en met de traen in 't oogh, 
My toonde baeck op baeck in ons historiboecken, 323 
Afradende de kust der Engelschen te zoecken; 
Daer grootvaêr Jakob, d'eerste, eilaes! zoo deerlijck voer; 325 
Malkolm, der Schotten Vorst, en Willemheer, zijn broêr, 326 
Van Henrick bleef geprest in dienst op Fransche toghten; 
Daer oock 't Albaensche hooft en anderen bezochten 328 
Hun wreetheit en verraet; een eigenschap, die dit 
Geslacht tot in het been en mergh gekropen zit. 329-30 
d'Aertsbisschop ruste niet van bidden en bezweeren, 
Toen hy den zeeman 't schip aen 't water zagh ontmeeren 332 
Hy woude onschuldigh zijn, en eischte schrift en bladt, 
Tot tuigen hoe hy zich aen my gequeten hadt. 334 
O Vader! 'k houde u vry, en soo veel trouwe vrienden: 335 
Mijn schulden hadden schult, die zulck een straf verdienden. 
Men waerschuwt al vergeefs: wien Godt zijn hoede ontzeit, 337 
Bemerckt den valstrick niet, die voor zijn voeten leit: 
Men wort door rampen wijs, en ondervint te spade, 
Hoe los men henedrijve op 's nagebuurs genade. 340 


Rey: 
Ghy meet een anders hart naer 't uwe, nimmer valsch, 
En voelde eerst met den slagh dien slagh op uwen hals. 
De scepters gaen te traegh met billijckheit te rade: 343 
Zy achten deucht en eere, indienze koom' te stade. 344 

{==182==} {>>pagina-aanduiding<<}

Het wrocken tusschen Schot en Engelander staet 
Van weerzijde op veel bloets en oorlooghs, zonder maet. 345-46 
Mevrouw, als op een rots geketent tusschen beide, 
Verstreckt hun borreghtoght, tot dat de tijt dit scheide. 348 


Marie: 
Wy staken af in zee, en zagen vast de schaer, 349 
Die op den oever kermde, en badt met groot misbaer, 
Beschreien deze vlught, te treurigh en verlaten, 351 
En voor haer' boezem slaen. Zoo hoort men lammers blaten, 
Wanneer de herderin, geperst van watersnoot, 
Of strooper, zonder naem, oock door haer eigen doot 354 
Geen kudde bergen kan; terwijl hy aen komt streven, 355 
En hongerigh naer buit, te woest en overgeven 356 
Den herder jaeght voorheen, die deerlijck ommekijckt, 357 
Bekommert met zijn koy, die op den zeekant wijckt. 358 
Aldus belandden wy te Wirkinton in 't ende, 359 
En wisselden van gront, maer geensins van ellende. 
Ick zende aen zuster 't hart, haer diamanten pant, 361 
Maer och! haer eigen hart verkeert in diamant, 
Vermorwt door be noch klaght. Zy houdtme zitten quijnen; 363 
Zy boeitme in eenzaemheit en duistere woestijnen, 364 
Vervoert van slot op slot. Zy geeft party geloof, 365 
En och! voor my alleen zijn ieders ooren doof. 


Rey: 
Zoo vlught de nachtegael het vogelvangers garen, 
En valt in 's arents klaeuw, op vrybuit lang ervaren. 368 
Zoo schuwt het weerloos lam den wreeden wollefstant, 
En wort van een leeuwin of luipert aengerant. 
De roozen gloejen schoon, maer wacht u voor haer doren. 371 
Het roozebladt bedeckt een adder bits van toren. 372 
Het diamanten hart, u toegezonden, spelt 
Te vore hoe haer hart van binnen is gestelt: 
  Noch kan het bockenbloet op diamantsteen winnen, 375 

{==183==} {>>pagina-aanduiding<<}

Maer Koninginnebloet verzacht geen Koninginnen. 


Marie: 
Mijn broeder speelt terwijl den Koningk op mijn' troon, 377 
Misbruickt d'onmondigheit en kintsheit van mijn' zoon, 
Een onderdruckte wees, van 's moeders raet verstooten. 
Hy plondert en verwoest kasteelen, huizen, sloten, 
En laeuw, maer niet verzaet van 't Koningklijcke bloet, 381 
Vint smaeck en slaet zijn' klaeuw in 't onverbeurde goet, 
Ziet Godt noch menschen aen, om 't ketterdom te stercken, 383 
Te stichten op het puin van kloosteren en kercken, 
Berooft van tiende en schat en offer en altaer, 
En geestelijcken staet, gedoken in gevaer. 386 
Soo veel baldadigheits geleên, by t'zamenrotten 
Der wederspannigen, verdriet mijn vroomste Schotten, 
Die duizenden in 't velt het harnas schieten aen, 
Getroost het Recht van Godt en Koningk voor te staen. 
Ick laetme niet te min op toezegh noch gezeggen, 391 
En hopende op verdragh, de wapens nederleggen. 392 
Mijn klaght en onschult wort in 't Parlement gehoort, 393 
Ick vry gekent: Maer och! men houtme trouw noch woort: 394 
Geen voorslagh baet: ick vindt my reis op reis bedrogen: 
Wat zich beweeght of niet, mijn ramp staet onbewogen. 

KENEDE. MARIE.

Kenede: 
Geluck, Mevrouw, geluck en zegen sla hier toe. 397 


Marie: 
Getrouwe Kamenier, wat wil dit zeggen? hoe? 


Kenede: 
Nu wensch uw Kenede dat haer geluck bejegen'. 399 


Marie: 
Dat quam in twintigh jaer uw Koningin noit tegen. 


Kenede: 
Ick zie ons morgen vroegh ter goeder tijdt verlost. 401 


Marie: 
Ghy stuurt, naer uw gewoonte, uw hoop vooruit te post. 402 


{==184==} {>>pagina-aanduiding<<}


Kenede: 
Ick hoop u morgen vroegh, als eertijts, na te springen. 403 


Marie: 
Gelijck te Lochlevijn? belachelijcke dingen. 404 


Kenede: 
Waerom belachelijck? 't is errenst, en geen spel. 


Marie: 
Hier leit geen Douglas t'huis, geen jonge Daniël. 406 


Kenede: 
En of mijn aenslagh eens in 't endt met Godt geluckte? 407 


Marie: 
Uw brein verziert wat nieuws: zoo troost men de bedruckte. 408 


Kenede: 
Mevrouw ontslipte toen in mannelijck gewaet. 


Marie: 
Vergeefs. Nu rep my niet van oproer of verraet. 410 


Kenede: 
Het geen natuur ons raet: ons staet een kans te waegen. 411 


Marie: 
Dat waegen stont voorhene op bloet en nederlagen. 412 


Kenede: 
Men heeft, hoe dick en sterck dit slot oock schijn' bemuurt, 
Van langer hant een hol van onder uitgeschuurt, 414 
Waer door men aen de graft gemackelijck kan kruipen, 
En langs een biesbrugh stil by donckre maene ontsluipen, 416 
Daer een gezadelt paert u, zonder lantgerucht, 417 
In luttele uren tijdts, zal bergen met der vlucht, 418 
En voeren strandewaert, bestuwt met brave Ridderen, 419 
Om in een visschers pinck.... 


Marie: 
Och! zwijg: mijn leden sidderen. 
Wat heeft het edel huis van Hawart niet geleên! 421 

{==185==} {>>pagina-aanduiding<<}

TEKSTKRITIEK: vs. 422, het tweede uitroepteken staat alleen in de latere uitgaven. 
Wat heeft het niet bezuurt! hoe is het plat getreên! 422 
Mijn vrydom kan, hoe kloeck een aenslagh zy begrepen, 423 
Niet anders dan 't bederf van velen met zich slepen. 424 
'k Onslipte Lochlevijn geluckighlijck, en won 
Het velt met zulck een hoop van haest te Dombreton 426 
De klaeuwen van Mouray en zijn griffoens te schuwen: 427 
Maer zoo veel Heeren als hun Koningin bestuwen 428 
Vervielen jammerlijck te Langsid in zijn laegh; 429 
Een jammer daer ick noch in 't harte rouw om draegh: 
Men waeghde een schoone kans, van weerzijde afgeronnen, 431 
Wat wert 'er bloets gestort! Getrouwe Hamiltonnen, 432 
Dat Godt uw trouw bekroone in 't eeuwighduurzaem Rijck. 
O Koningklijck geslacht! ghy hoopte lijck op lijck 
Wel sestigh in getal. Wie ons had aengehangen 
Geraeckte hier ten val, verslagen of gevangen, 
En ick, verlost van 't Schotsche, in 't Engelsche gewelt. 437 


Kenede: 
Daer klopt Burgon: hy brengt u kruiden uit het velt. 

BURGON. MARIE. KENEDE.

Burgon: 
Of kruiden, of wat nieuws, gezonder dan mijn kruiden. 


Marie: 
Wat brengt ghy nieuws, Burgon? dit moet wat vreemts beduiden. 


Burgon: 
Ick hoop wat goets, Mevrouw, en beter dan ghy waent. 


Marie: 
Zegh op, ghy hebt alree genoegh den wegh gebaent. 
Ontveins my niet 't geen streck' tot korting van mijn lijden. 443 
Behaegh het Godt, hy geve ons moedigh door te strijden. 


Burgon: 
Wy lazen hier en daer het heilzaem kruit by een, 
Wanneer een Ridder quam van Petersburgh gereên, 446 

{==186==} {>>pagina-aanduiding<<}

Gevolleght in 't verschiet van paerden en karrossen. 


Kenede: 
Ter goeder ure: ick hoop zy komen u verlossen. 448 


Burgon: 
Ick spreeck hem aan, en vraegh naer tijding uit het hof. 
Hy kende my, en sprack: mijn Heer, nu hebt ghy stof 
Om uitkomst van verdriet voor uw Princes te hopen: 
Misleit de roep my niet, ick zie den Kercker open. 452 
Zoo dra het vonnis was door Londen getrompet, 
Heeft ieder, die haer droegh, dien zwaren slagh belet. 454 
Men dreight Elizabeth met wraeck aen alle kanten: 
Men houdt door brieven aen, vertoogen en Gezanten, 456 
En al wat achterdocht en omzicht baert en zorgh. 457 
Hier dreight en smeeckt Parijs, daer 't hooft van Edenborgh, 
Haer zoon, Bourbon, en d'ooms, zoo Lotheringe als Guisen, 459 
En al wie by haer bloet aen Majesteit verliezen. 460 
Bellievre boven al verbloemt vrouw Stuarts schult, 461 
En stuit ons Koningin, gedwongen met gedult 462 
Ter liefde van Valois het Recht zoo lang te schorten, 463 
Oock met gevaer van Kroon en leven te verkorten. 464 
Het Keizerlijcke hof, gansch Duitschlant, ja Euroop 
Gaen zwanger van dit pleit. De Roomschen scheppen hoop 466 
Dat onze Koningin uw Koningin zal sparen. 
Ick hoop dit onweêr zal ten leste nu bedaren. 
Het Rijck is vol geruchts, dat alle dagen wast. 
Dees Heeren komen nu ontvouwen hunnen last. 
Verquick uw Koningin het hart met deze maeren. 


Marie: 
De zee leit op haer luim, om met noch feller baren 472 
't In slaep gewieghde roer te wecken met een' slagh, 
Daer 't reddelooze schip niet langer tegen magh. 474 
Betrouw een zeegedroght: betrouw uw lijf de winden 475 
En wateren des volcks, genegen tot verslinden. 

{==187==} {>>pagina-aanduiding<<}

Men peilt geen gront van 't hof: zijn afgront leit te diep. 477 


Kenede: 
't Is noch geen hallef jaer dat zy haer woort herriep, 478 
En onder 't lezen zelf den mont des Rechters snoerde, 479 
Eer Amias door last u op dit huis vervoerde: 480 
Ja menigh jaer geleên verwees u 't Parlement, 481 
Doch zonder nadruck: al dat dreigen quam in 't endt 482 
Op dezen kercker uit: dit zijn de zelve vlagen. 483 


Marie: 
Het gae zoo 't Godt belief: zijn wil zy mijn behagen. 
Daer kloppenze: my dunckt dat ick de Graven hoor. 485 
Burgon, doe op: vertreck: de Heeren zijn daer voor. 486 

DE GRAVEN. MARIE.

De Graven: 
Mevrouw, vergeef het ons, zoo wy uw' geest beroeren, 487 
En komen met den last van 't vonnis uit te voeren, 
Door wil der Koninginne en 't volle Parlement 
Gestreken tegens u; op dat men eens in 't endt, 490 
Bykans aen lager wal, tot schipbreuck toe, gedreven, 
Den staet des Rijcks zijn rust, de Koningin haer leven 
Verzekere, eer de storm van zoo veel ongevals 
Door reuckeloos verzuim hun t'effens op den hals 494 
Koom' storten, en met een den Godtsdienst te verpletten, 
Waer aen ons Godt verbint, geweten, eedt en wetten: 
Getroost dan morgen vroegh u zelve hier bereit 
Te buigen onder 't Recht, u wettigh opgeleit; 
En wijt ons niet, dat wy 't gevelde vonnis uiten, 499 
Als dienaers van 't Gerecht, door gunst noch haet te stuiten. 


Marie: 
Zoo lagh het niet by my, dat uwe Koningin, 501 
Mijn zuster, die ick meer dan zusterlijck bemin, 
Mijn doot bezeeglen zou, en dus dien twist beslechten; 
Dewijl ick geensins ben gehouden aen uw Rechten: 504 
Edoch behaeght het haer te zoenen dit geschil 
Met storten van mijn bloet; ick stem in haren wil, 506 

{==188==} {>>pagina-aanduiding<<}

  En ga die schoone doot gemoeten met verlangen: 507 
Oock is de ziel niet waert om hoogh de kroon t'ontfangen, 
Indien hier 't lichaem schroom' voor d'opgeheve bijl, 
En schrick' voor eenen slagh. Ick heb my al een wijl 
Bereit, en wissel bly den kercker van dit leven, 511 
Om mijnen bruidegom en Heer de hant te geven, 512 
In 't onbenevelt licht, daer haet noch afgunst bast; 
Daer Godt de tranen zelf van oogh en aenschijn wascht. 514 


De Graven: 
Verschoont ons Koningin, en reinigh uw geweten 
Van 't lasterlijck vergrijp en bloedige vermeten, 516 
  Te kenbaer aen het volck, dat haer om d'ooren loopt. 517 
Men heeft verradery en list op list gehoopt, 
Gedongen naer ons kroon, en Roomschen, die u noemen 
Hun rechte Koningin, baldadigh hooren roemen 
Op Stuarts wettigheit, en stoffen, woest en wilt, 521 
Op uwe luiperden en aengenomen schilt. 522 
De kroon (dit weet Mevrouw) verdraeght geen stoelgenooten. 523 
De Londensche gemeent, de kleenen en de Grooten, 
Een ieder roept om 't luitst: verzeker uwen Staet: 525 
Maer 't gene dees gekroonde op 't hooghst ter harte gaet 
Is d'eere des geloofs, gezuivert door 't hervormen, 
Het welck in dezen nacht van dagelijcksche stormen 
Geen veiligheit kan zien (wy tuigen 't zonder ergh) 529 
Ten zy het door uw doot ter noot zijn leven bergh'. 530 
De doot van 't een geloof is 't leven van het ander. 
Zoo scheit men Belial en Kristus van malkander: 532 
Zoo puurt men ons gheloof van schuim en valschen schijn; 533 
Dies neem ghedult: het magh, het kan niet anders zijn. 


Marie: 
Gelooft zy Godt, nu zelfs de vyanden betrouwen 535 
Dat mijn ghezagh alleen waer maghtigh op te bouwen 536 

{==189==} {>>pagina-aanduiding<<}

TEKSTKRITIEK: vs. 537, de oude uitgave heeft omgevroete; de latere omgewroete. 
Den overouden dienst van 't omgewroete altaer; 537 
Een roem zoo goddelijck, dat ickze met gevaer 
Van Stuarts kroon en bloet, den oppersten ter eere, 538-39 
Ter eere zijner Kercke, op 't vierighste begeere. 


De Graven: 
Volhardt vry even stijf, en hou den zelven toon: 541 
Maer och! zy staet vergeefs naer d'eer der martelkroon 
En naem van Heiligh, die naer 's anders hart durf steecken, 543 
Met eenen naer heur kroon, een stuck te klaer gebleken. 544 


Marie: 
Dat waer vermetenheit, en anders dan my voeght. 545 
Zy hoeft geen dubbele eer, wie d'eenige eer vernoeght. 546 
Ghy hebt aen 't lichaem maght door Godts gehengenisse, 547 
Geensins door Recht; dat vraeght uw overtuight gewisse, 548 
Zoo wel bewust, dat ick, die een Gezalfde ben, 549 
Een vrije Koningin, naest Godt geen hooger ken: 
Noch stelt ghy mijne ziel door dreigement geen wetten, 551 
En kuntze niet de hoop op die gena beletten, 
Waer door ick hem mijn bloet opoffer, die my sterck', 
Dat mijn vermindring streck' tot wasdom van zijn Kerck; 554 
Waer buiten mij niet lust de werelt te regeeren, 
En om 't vergangkelijck 't bestendigh Rijck t'ontbeeren, 556 
Veel min tot zusterslagh te geven raet of daet. 557 


De Graven: 
Hoe lochent ghy 't geen blijckt by Babingtons verraet. 558 


Marie: 
Ick legh mijn hant op 't boeck, gelijck een vrouw van eere, 559 
Ia kriste Koningin, ten troon gezalft, en zweere 
Op 't noit vervalschte Woort, dit heiligh perckement, 
Dat my noch zustermoort noch opzet is bekent, 562 
Die naer heur' ondergangk of nadeel hebb' geroken. 563 

{==190==} {>>pagina-aanduiding<<}

De voorspoet van heur staet (hoe snoot ick zit besproken) 564 
Was t'allen tijde my ten hooghste waert en lief. 565 


De Graven: 
Ghy zweert by Roomschen text, maer kunt den cijferbrief 566 
En Naus getuighenis en Kurle niet verstommen. 567 


Marie: 
Hoe zit d'onbillijckheit zoo hoogh in top geklommen? 
En bezight men nu knecht en huurling, luttel trouw, 
En vlammende op genot, ten laste van hun vrouw? 570 
De waerheit schijnt te sterck in 't aenzicht van de logen. 
Men brengze eens (heeft men 't hart) ons levende onder d'oogen. 
Wy kennen Walsingam, en wat hy broet in 't hart: 573 
Zijn schalckheit weet, hoe zy zich diende van Balart, 574 
Meineedigheit gebruickte, en spreecken kost door monden 
En pennen, aen geen' plicht of eere en eedt gebonden. 575-76 
Ick zie de Majesteit der Kroone in slijck getreen, 
Indienze, in zulck een zaeck, moet hangen aen het geen 
Geheimeschrijvers, dier verplicht voor haer te buigen, 579 
Gevalle om jemants zucht lichtvaerdigh te getuigen. 580 
Ghy weet wie hen misschept: ick heb hun trouw beproeft 581 
In billijckheit, die geen getuighenis behoeft. 
Het blijckt hoe Saul noch dus, tegens zijn geweten, 583 
Al t'onrecht David pooght aen muur en want te speeten: 584 
Hy sprong te venster uit, en ick, die anders niet 585 
Dan mijn verlossing zoeck, het geen Natuur gebiet 
Den vogel in zijn kouw; 't geen zelfs de wetten raden, 587 
Zit hierom met een' moort en zusterslagh beladen. 588 
Een krancke weduw, die gekerckert zucht en smeeckt, 589 
Misdoet, terwijlze bidt dat Godt haer boeien breeckt; 
Misdoet, terwijlze schreit, dat hier of daer een stercker 

{==191==} {>>pagina-aanduiding<<}

Op hare klaghte ontwaecke en opene dien kercker 
Der entlooze eeuwigheit, alle oogenblick bespiet; 
Terwijlze smilt als sneeuw, en smoort in dit verdriet. 
Noch zochtze Flippes noit haer erfrecht op te dragen, 595 
Om niet (al belght hy 't zich) de zuster te mishagen, 596 
En diende zich veel eer van Hesters zoeten aert, 
  En lieflijck smeecken, dan van Judiths bloedigh zwaert. 597-98 


De Graven: 
Mevrouw, ghy hoort den last betrouwt aen onze zorgen, 599 
Die u geen uitstel geeft dan tot den dagh van morgen. 


Marie: 
Welaen, ick heb voorhene uw aenklaght wederleit, 
En wil, als een wie Recht en reden wort ontzeit, 
My zelve op 't hoogh gerecht der opperheerschappye, 603 
Waer voor Elizabeth gelijck staet met Marye, 
Beroepen. Ghy verstaet, u allen is bewust, 605 
(Want geen bewimpeling 't geweten dempt of bluscht) 
Dat mijn geboorte alleen en Godtsdienst my bezwaren: 607 
Doch 't is in niemants maght zich zelf te wederbaren, 608 
Te lochenen zijn bloet, t'ontkennen 't heiligh merck 
Der vonte, die de ziel dit indruckte in de kerck. 609-10 
Men noem' het zoo men wil, dit zijn de lasterstucken, 611 
Waer op ick my getroost voor uw gewelt te bucken. 


De Graven: 
Wy hebben ons gemoedt gezuivert, zoo 't behoort: 
Beroep u vry op Godt: wy varen echter voort. 614 


Marie: 
Dewijl men in dit Rijck my nauwelix zal kunnen 
Een uitvaert, naer den eisch van mijn geloof, vergunnen 
En Koningklijcken staet; gelijck 't aelout geslacht 
Der Koningen van outs ter aerde wert gebraght; 
En aengezien de wrock der nu veraerde Schotten 619 

{==192==} {>>pagina-aanduiding<<}

Ons Vaderlijck gebeent verboodt in 't graf te rotten, 
En stroide d'asch en stof der Vorsten in den wint; 
Zoo bidde ick, als de haet der menschen, dol en blint, 
Verzaet zy met mijn bloet onnozelijck te plengen, 623 
Dat dan mijn hofgezin en dienaers 't lichaem brengen 624 
In eenigh heiligh lant, of naer de Fransche kust, 
Daer mijn Vrouw Moeders lijck begraven, lieflijck rust; 
Zoo magh dit zwacke lijf, waer in de ziel ging treuren, 627 
Gescheiden van de ziel, in 't einde eens rust gebeuren; 628 
Terwijl 't onsterflijck deel door offers en gebeên 
Gedient, met meer cieraets zijn hoop te moet ga treên. 630 


De Graven: 
Dat staet uw dienaers eerst de Koningin te vragen, 631 
Behaeght haer dit verzoeck, wy laten 't ons behagen. 632 


Marie: 
'k Verzoeck mijn Biechtvaers dienst, om, volgens ons manier, 
Het hart te zuiveren, en voor mijn afscheit hier 
Te nuttigen ons Manne en Kristgeheimenisse. 635 


De Graven: 
Vervloeckte afgodery! het strijt met ons ghewisse. 636 


Marie: 
Magh nu mijn zielzorgh, my geheele jaren langk 637 
Geweigert, al te straf, niet stutten een, die kranck 638 
Naer geest en lichaem, zich godtvruchtigh zoeckt te troosten? 639 
Men weigert zulck een bede oock niet den allerboosten 
En godtvergetensten, in 's levens uiterste uur. 
Hoe wrijft men deze loogh noch in mijn hartquetsuur? 642 


De Graven: 
Men heeft u toegeschickt een' Bisschop met den Deken. 643 


Marie: 
Geen Onroomsch yveraer verstout' zich my te spreken. 
Gelooft zy Godt dat ick al onderwezen ben, 
En zonder hun zijn Kerck, en mijne misdaet ken, 646 

{==193==} {>>pagina-aanduiding<<}

Gelijck het kromme spoor en dwaellicht der verkeerden. 647 


De Graven: 
Naerdien ghy dan den raet der wijze Godtgeleerden 
Verlastert en verworpt, bekennende veel min 649 
Hoe ghy u tegens ons gekroonde Koningin, 
Uw wettigh overhooft, zoo schendigh hebt vergrepen; 651 
Zoo voel haer gramschap nu rechtvaerdighlijck geslepen 652 
Door uw hardtneckigheit, gewapent tegens Godt. 
Paulet, vaer voort: ghy weet haer Majesteits gebodt. 654 
Men handelze voortaen gelijck een statelooze, 655 
Berooft van waerdigheit, ten spiegel voor de booze. 656 
PAULET. MARIE. REI VAN STAETJOFFEREN. 


Paulet: 
Mevrouw, nu regel u naer 's tijts gelegentheit, 657 
Ontzeggende dat een, wie 't leven wort ontzeit, 658 
En buiten staet en eere en ampteloos gerekent, 
Noch eenigh teken voer', 't welck Majesteit betekent: 
Beveel dan dat men voort dit pauweljoen om hoogh 661 
Van zwart fluweel, en voort al wat hier hange in 't oogh 
Gewilligh wechneeme, en het zeil der hoogheit mindere, 663 
In 't onweêr des gerechts, en dus alle opspraeck hindere: 
Doch wijt het my zoo zeer, noch deze Heeren niet, 
Als onze Koningin alleen, die dit gebiet. 


Marie: 
Ick ly het met gedult: dat zy haer' haet verzade. 
De hemel zalfde my, en riep door zijn genade 
Marie tot dien troon, als met zijn eige stem. 
'k Bezit rechtvaerdighlijck, en houde alleen van hem 
Mijn' troon en kroon te leen, en wilze met mijn leven 
En bloet oock hem alleen gehoorzaem wedergeven. 
Hy heeft Elizabeth niet boven my gestelt. 
Laet Parlement en Raet en Ketterdom gewelt 
Te wercke stellen, als geweldenaers en stroopers, 675 

{==194==} {>>pagina-aanduiding<<}

Die in een moortspelonck, gesterckt met overloopers, 676 
Den allervroomsten Vorst vast knevelen met kracht; 677 
'k Gedoogh het tegens recht: 't is buiten hunne macht, 
Dat ick geen Koningin (zy doen hun beste) sterve; 679 
Hoewel mijn staet wat glimps in 't oogh der menschen derve. 680 


Paulet: 
De bloem der Majesteit gaet open, en vergaet. 
Ghy zijt niet die ghy plaght, maer in verwezen staet. 682 


Marie: 
Noch houdt het Koningsdom zijn' luister onbedorven. 
De Koningen des Rijcks zijn meer dan eens gestorven 
Een doot, zoo eerelijck voor 't Koningklijck geslacht, 685 
Als schandelijck voor 't volck, dat in die boosheit lacht: 686 
Wat wonder is het dan, zoo weder een verwoede 
't Getal der Koningen van Engelantschen bloede 688 
Vermeere met mijn lijck? 't is Engelants manier: 
Dat schatte noit het bloet der Koningen zoo dier, 690 
Of plengde 't milt, en maeide, als met een dolle zeissen, 691 
De telgen van den stam, die recht hadde iet te eischen, 
Te vorderen, uit kracht van tijtel, op dees kroon. 
De Koning Rijckaert wert met zulck een' haet en hoon 694 
Bejegent, en getrapt, om hem zijn recht t'ontwringen. 


Paulet: 
Ghy spreeckt als had ghy maght om anderen te dwingen. 
Regeert de Moeder nu in Schotlant, of de zoon? 
Ontwijde Koningin, berooft van Rijck en troon, 
Wat moedight u? wat staet u echter meer te hopen? 699 
Bedenck, 't is tijt, hoe verre uw zaecken zijn verloopen. 700 


Marie: 
Noch zoo niet, dat mijn moedt bezwijcke voor dien last, 
En ick bestemme 't geen mijn grootheit nimmer past. 702 
Men pooght vergeefs het merck der zalvinge uit te wissen: 703 
Oock kan de wettigheit onze afkomst geensins missen; 704 

{==195==} {>>pagina-aanduiding<<}

Beneemze al wat u lust, ghy neemtze nimmer af 
Het voorrecht van haer' stam, geheilight tot den staf. 706 


Paulet: 
Ghy mooght dan zonder scha dees ydle pracht ontbeeren, 
Die u geen voordeel geeft, en onze zaeck kan deeren. 


Marie: 
Ontheilight men in ons der Vorsten Majesteit? 


Paulet: 
Ghy hebt door hoogh verraet die stralen afgeleit, 710 
En zijt van stam en bloet veraert door snoode wercken. 711 


Marie: 
Beroof ons't overschot der Heerelijcke mercken, 712 
Wanneer 't genoemde Recht zich paeie met ons hooft. 713 


Paulet: 
Zoo zult ghy levend zien uw glanssen uitgedooft. 
Ghy Joffers, helpt dien troon zoo daetlijck uit onze oogen. 


Rey: 
Is alle ontzagh zoo schoon en t'effens uitgetogen, 716 
Dat ghy de Majesteit, die altijt stip op 't punt 
Van eere stont, voor 't lest zoo luttel luisters gunt? 
Een schijn van eere plaght de Grooten in het sterven 
Te volgen, en magh dees zoo weinigh niet verwerven? 


Paulet: 
't Gebeurt wel dat men straf en schijn van eere paert: 721 
Maer zulck eene acht men oock geen schijn van eere waert. 
Zy zie noch levend dus haer lijck ter aerde dragen, 723 
En hoore u, eerze sterf, haer dooden romp beklagen. 


Rey: 
Helaes! verdient Mevrouw geen deernis in dien staet 
Van sterven? hoopt men noch met vruchteloozen smaet 
Zo fel en dartel op den stapel der ellende 726-27 
En jammeren, een nacht voor haer rampzaligh ende? 728 
Dees kamer huilt u toe, terwijlze in tranen smelt. 729 
Het schenden van dien troon door openbaer gewelt 

{==196==} {>>pagina-aanduiding<<}

Kan 't halsrecht wettigheit noch schijn van 't wettigh geven. 731 
Zy schelt van alle hoop op 't weereltsche uit dit leven 
En slaet haer' oogen reede op een geruster Rijck. 733 


Paulet: 
Het is dan tijt dat zy beneên de vlagge strijck', 734 
En eenmael leer' versmaên al 's weerelts ydelheden. 735 
Zy heersche vry om hoogh, een ander hier beneden. 
Wie hier zijn oogen sluit, en naer den hemel ziet, 
Bekreunt zich met dit aertsch en aertsche hofprael niet. 738 


Rey: 
Men plagh 't verwezen hart door heuscheit te verquicken, 739 
Beleeft te handelen, te stercken voor de schricken 740 
En 't grimmen van de doot: maer niemant luistert hier 
Naer reden, of bescheit. Barbarische manier! 742 
Waer zijn wy? in een woudt? wie nestelen hier binnen? 


Paulet: 
Dewijl ick met gemack noch heuscheit niet kan winnen, 744 
Zoo staet my boven al te passen op mijn eer. 745 
Trauwanten, haest u, ruckt en smijt die pracht om veer. 746 


Rey: 
Heer Melvin, kunt ghy ons niet helpen noch beschermen? 


Paulet: 
Trawanten, rept u, voort, en keert u aen geen kermen. 748 


Rey: 
O Godt, verdraeght ghy dit? O wee! O wraeck! O smert! 
Tyrannen, stoot haer eerst den moortpriem in het hart, 750 
Op datze niet, haer eere en tytels overlevende, 
Gevoele hoe de nicht van Henderick den zevende 752 
(Dewijlze in errefrecht en godtsdienst niemant zwicht) 753 
Tyrannigh wort tot stof gemalen van haer nicht. 754 


Marie: 
Mijn dochters, houdt gemack: beveel de wraeck een stercker, 755 
Die in de duisternisse en damp van dezen kercker 

{==197==} {>>pagina-aanduiding<<}

Ons ongelijck aenschouwt van zijnen hoogen stoel. 757 
Hy streckt zijn armen uit, om ons uit dezen poel, 
Een' rechten jammerpoel, door zoo veel smaet en lijden 
En wederwaerdigheit op zijnen troon te wijden. 760 
Ick zie al wat hier blinckt voor stof en vuilnis aen: 
  Ik zie een' rijker troon daer boven open gaen. 

   
REY VAN STAETJOFFEREN.
  
Zangk: 
O eerstelingen van dit eilant, 763 
Donalt en Lucius, die eerst 764 
Uw kroonen neerbooght voor den Heilant, 
Van wien de weerelt wort beheerscht, 766 
En lochende uw besmette altaren 767 
Voor 't zuiver outer van het Kruis, 
Dat, als een baeck, ons Noortsche baren 
Verlichte, en broght den zeeman t'huis, 
Die, nat van 't ongestuimigh weder, 771 
Geen Glaukus danckte, na dien druck, 772 
Maer stortende voor 't kruisbeelt neder, 
Messias toeschreef zijn geluck; 
Bewees zich danckbaer dien Behoeder, 
Betemmer van de wilde zee, 
En zong den lof der Maeght en Moeder, 
Die, als een Noortstar, hem de ree 778 
En haven met haer' vinger toonde; 
O Koningen, gelijck van zin, 
Ziet neder, hoe uw erfgekroonde 781 
Ontwijt zit van uw nazaetin, 782 
Die afgevallen, zoo verbolgen 
Den ouden godtsdienst durf vervolgen. 784 


Tegenzangk: 
In 't schuim der Kaledonsche baren, 785 
Om Orkades noch Yrlant vont 786 
De visscher, grijs en afgevaren, 787 

{==198==} {>>pagina-aanduiding<<}

Geen zeegedroght, zoo wreet van mont 
Dan dit, zoo spits en scherp van vinnen, 789 
Zoo schalck, zoo loos en boos van aert. 790 
Laet schepesloopen en verslinnen 791 
Wat wil, met balgh en slingerstaert; 792 
Een' staert, die 't water om kan roeren 
Van onder op, en met een' klinck 794 
De kielen, die zoo veiligh voeren 
Zoo treffen, dat de vloot verzinck': 
Dit lantgedroght beschaemtze altzamen 797 
In wreetheit, onrust en gewelt, 
Die oit gestrant te voorschijn quamen, 799 
Wanneer hun voorspoock plagen spelt: 800 
Het laet geen nageburen slapen: 
Het rooft op 's buurmans kust en grens. 
Het wil den aerdtkloot overgapen: 803 
't Vermomt zich met de grijns van mensch: 804 
Het Engelsch hof hier van bezeten, 805 
Magh dit met recht Nayver heeten. 


Toezangk: 
Helaes! wat baet het dat Natuur 
Britanje van de weerelt scheide? 
Wat baet het dat Seveer dien muur 809 
In 't midden van twee volcken leide, 
Om Albion voor Kaledon 
En zijnen intoght te bevryen? 812 
Nu dit gedroght niet rusten kon, 
En over muur en graft quam glyen, 
En voede in 't Kaledonsche Rijck 
Die booze lucht van burgertwisten, 
Om hier ons Koninginnelijck 817 
Op 't hart te trappen, en te kisten 
Al levendigh, na zoo veel smaets. 819 
Wat baert een dor ghedroght al quaets! 820 





{==199==} {>>pagina-aanduiding<<}


Het derde bedryf

PAULET. DE GRAVEN.

Paulet: 
Belieft den Heeren my iet anders te bevelen? 821 
Ick heb den hoogen last gevolght in alle deelen, 822 
Beval twee Edeliên de kamer van Mevrouw, 823 
Verzekerde het huis zorghvuldigh en getrouw 824 
Met stercker wacht dan oit, om onraet uit te sluiten. 
Nu vreest men met den dagh alree den drang van buiten, 
Eer ons 't nieuwsgierigh volck, en meer dan 't enge perck 827 
Der zale bergen kan, met dringen vall' te sterck. 828 


De Graven: 
Men houde het kasteel en zijne poort gesloten, 
En opene ons klincket by tijts voor luttel Grooten 830 
Van Adelijck geslacht, of Ridderlijcken staet; 
Doch met eerbiedigheit, bescheidenheit en maet. 832 
Het sta den Ridder vry twee dienaers in te brengen, 
Den Edelman slechts een'. Dat zich geen andren mengen 
In dien benauden drang dan wacht en slotgezin. 835 
Men neem' van buiten slechts tweehondert koppen in. 836 


Paulet: 
Al wat ghy meer beveelt dat laet ick my behagen. 837 


De Graven: 
Hoe heeft die droeve zich na uw vertreck gedragen? 


Paulet: 
Bedaert, en min noch meer dan een die ergens reist, 
En eerst bezorght het geen de henevaert vereischt. 840 
Zy laet het avontmael wat tijdiger bereiden, 
Om voort het noodigh werck te spoeden, voor het scheiden, 842 
En neemt met matigheit haer' nootdruft, zoo gerust, 843 
Gelijckze plagh, en als van geen verdriet bewust. 
De tafel luistert vast naer heur gezoute woorden; 845 

{==200==} {>>pagina-aanduiding<<}

Een troost en hemelval voor d'ooren, die dit hoorden. 846 
Zy vraeght Burgon of hy, als zy, oock nam in acht 847 
Hoe sterck de waerheit is, en met hoe groot een kracht 
De Waerheit Logentael den mont weet op te breken, 849 
Om door die vyandin 't gelochende uit te spreken. 
Het vonnis, zeitze, 't welck my scherp ter straffe daeght, 851 
Verwijstme, als eene die Elizabeth belaeght, 852 
En nietemin wil Kent dat ick het licht zal derven, 853 
En sterven, eer door my zijn Godtsdienst koom' te sterven; 
Getuighenis, die dus gehouwen op mijn graf, 
My eer ten roem gedijt dan tot schandael en straf. 856 


De Graven: 
Zy ga hier op getroost den slagh des doots verbeiden. 857 


Paulet: 
Zy drinckt, na'et avontmael, en voor het jongste scheiden, 
Zoo rustigh als bedaert, haer' stoet den scheidranck toe, 859 
En wil dat hooft voor hooft haer hier bescheit op doe: 860 
Die wachten 't op hun knien, nu Godt het wil gehengen: 861 
Daer ziet men elck den wijn met zoo veel tranen mengen 
En nocken en misbaer, dat zelf een Edelman, 863 
Die 't my verhaelt, zich niet van tranen spenen kan. 864 
Een jeder bidt gena voor 't geen 'er zy misdreven. 
Zy zelve smeeckt, men wil haer' misslagh oock vergeven, 866 
Vertroostze, als eene die den kercker vol verdriet 
Geopent, en in 't licht van 's hemels blijschap ziet: 
Zy wil een jegelijck in haer gebedt gedencken, 
By Godt en d'Engelen, die haer van boven wencken. 
Aldus geneestze 't hart, ter doot bedroeft en kranck. 


De Graven: 
Het hofgezin verliest by haren ondergangk. 


Paulet: 
Zy neemt de pen, en schrijft op 't spoedighste drie brieven, 
Te leveren (hoewel alleen op uw believen) 874 
Den Koningk te Parijs, en Guize, en eenen hier, 

{==201==} {>>pagina-aanduiding<<}

Bevelende haer ziel den Biechtvaêr, hoogh en dier. 876 
Zy leest haer' jongsten wil, en staet van lijfcieraden, 877 
Juweelen en gesteente, en giften en gewaden; 
En deelt den reetsten schat aen haer getrouwen uit, 879 
Waer na zy zich terstont in haer gebecel sluit, 880 
En d'uren nu besteedt tot bidden en tot waecken. 


De Graven: 
'T gaet wel: 't gestarrent daelt. Wie durf ons hier genaken? 882 

MELVIN. DE GRAVEN.

Melvin: 
Dat uw Genade zich mijn aenspraeck toch niet belgh. 883 
Een druck te groot, en dien ick levend' naeuw verzwelgh, 884 
Verruckt my, om by nacht de Heeren noch te spreken; 885 
Hoewel ick ducht vergeefs: het streck' ten minste een teken 
Van 't eerlijck hart, verknocht aen zijne Koningin. 


De Graven: 
Hofmeester, hou uw rust: wat komt u in den zin? 


Melvin: 
Is 't vruchteloos, 't gedy tot rust van mijn geweten, 889 
Indien ick eenighzins my zelven hebb' gequeten. 890 


De Graven: 
Indien ghy met uw tong dit schellemstuck vergult? 891 


Melvin: 
Ick onderwint my niet te weten van haer schult, 892 
Of onschult aen dit stuck, waer van de menschen spreken: 
De Rechters weten best wat hier van zy gebleken 
Of niet: 'k geloof alleen [indien ickze anders ken 895 
Uit haren ommegangk, als die haer dienaer ben, 896 
En gansch onzijdigh, best getuighenis kan geven] 
Dat zy de zuster noit gedongen hebb' naer 't leven, 
En hier op is getroost t'ontfangen dezen slagh, 899 
Waer op het hoogh gerecht en d'allerjongste dagh 900 
Zal volgen, t'zijner tijt, om al die vonnis vellen 
Voor 't al doordringende oogh van Godt te Recht te stellen. 902 


{==202==} {>>pagina-aanduiding<<}


De Graven: 
Zy hou zich dan getroost, en klaegh' niet over 't lot 
Van 't Recht, het welck ons staet te wettigen voor Godt. 904 


Melvin: 
Zy kende schult noch Recht in dit geschil, en echter 905 
Beveelt men tegens Recht haer Majesteit den Rechter. 906 


De Graven: 
Het heiligh Recht is blint, en kent geen Majesteit. 


Melvin: 
De Majesteit geen mensch, maer Godts almogentheit. 908 


De Graven: 
Geen Hoogheit was het Recht der wetten oit ontwassen. 


Melvin: 
De hemel straftze zelf, die op geen wetten passen. 910 


De Graven: 
Zoo most het Recht te lang op d'aerde stille staen. 911 


Melvin: 
Men onderscheide hier den Vorst van onderdaen. 


De Graven: 
Zoo doenze, die hier op rechtvaerdigh vonnis strijcken. 913 


Melvin: 
De mindre vonnist hier dan over 't hooft der Rijcken? 


De Graven: 
Marie buighe 't hooft voor Vrouw Elizabeth. 


Melvin: 
Zy staen gelijck van Godt op 's weerelts troon gezet. 916 


De Graven: 
Hier heerscht Elizabeth alleen, en geen Marye. 


Melvin: 
Dat haere heerschappy tot heil des volcks gedye. 918 


De Graven: 
Het heil des volcks eischt straf van zijne vyandin. 


Melvin: 
Een heilige, een gezalfde, een vrye Koningin? 


{==203==} {>>pagina-aanduiding<<}


De Graven: 
Een tijtelkoningin, een Koningins gevangen. 921 


Melvin: 
Gevloden in haer schoot, doch luttel heusch ontfangen. 922 


De Graven: 
Verstooten van haer volck en Rijck, en aengeklaeght. 


Melvin: 
Onwettigh tegens Recht en reden uitgejaeght. 


De Graven: 
Wy willen dat geschil hier slechten, noch bepleiten. 


Melvin: 
Ten minste draeght ontzagh den glans der Majesteiten. 926 


De Graven: 
  Aen die geen Majesteit oit quetsten door verraet. 927 


Melvin: 
Wat stroit men niet al uit door vyantschap en haet? 


De Graven: 
Wy laten ons door haet noch vyantschap vervoeren. 929 


Melvin: 
Het godtlijck Recht verbiet Gezalfden aen te roeren. 


De Graven: 
Dit Recht gebiet, dat zy den moort ten spiegel dien'. 931 


Melvin: 
De Koningk David zelf heeft Saul wel ontzien. 932 


De Graven: 
En Davids zoon ontzagh niet eens zijn' outsten broeder. 


Melvin: 
  Die stack hem naer de kroon, door voorbe van de moeder. 933-34 


De Graven: 
En deze heeft zich lang aen 's anders kroon vertast. 935 


Melvin: 
Onschuldigh wortze met haer schoonvaers schult belast. 936 


{==204==} {>>pagina-aanduiding<<}


De Graven: 
Zy heeft het me bestemt, dies wort het haer geweten. 937 


Melvin: 
Die wonde is lang gezalft. 


De Graven: 
De nasmert niet vergeten. 


Melvin: 
Men zie hier stam en bloet en eigen maeghschap aen. 939 


De Graven: 
Hier gelt geen bloet, al zou die gansche stam vergaen. 940 


Melvin: 
Zult ghy uw handen dan zoo woest aen 't gastrecht schenden? 941 


De Graven: 
Aen een, die voester was van endelooze ellenden. 942 


Melvin: 
Gevoedt door 't ongelijck, dus lang haer aengedaen. 943 


De Graven: 
Men heeft gewapent trots naer 's Rijcks bederf gestaen. 944 


Melvin: 
Naer vryheit, om dees duif uit 's kerckers klaeu te slaecken. 945 


De Graven: 
Zich meester van de staet en 't Koningkrijck te maecken. 


Melvin: 
Zoo jagen achterdocht en vrees haer eige schim. 947 


De Graven: 
Men denckt zoo erregh niet, of 't valt noch ruim zoo slim. 948 


Melvin: 
Een krijghsgevangen zelf verschoont men naer de wetten. 949 


De Graven: 
Gevangens, die zich niet door lantverraet besmetten. 


Melvin: 
Gevangens, die met kracht zich redden uyt dien noot. 


De Graven: 
Gevange Koningen zijn menighmael gedoot. 


{==205==} {>>pagina-aanduiding<<}


Melvin: 
Men breng' geen voorbeelt by dan met gelijcke reden. 


De Graven: 
Aldus heeft Konradijn verdiende straf geleden. 954 


Melvin: 
Een onverdiende straf, van duizenden vervloeckt. 955 


De Graven: 
Zijn misdaet blijckt te klaer, in dien menze onderzoeckt. 


Melvin: 
Hy dong in 't harrenas naer Karels kroon, en leven. 957 


De Graven: 
Hoe kan 't Elizabeth Marie dan vergeven? 


Melvin: 
Die quam hier wapenloos en smeeckende in haer hof. 


De Graven: 
En sedert hier gehooft, verliepze zich zoo grof. 960 


Melvin: 
De Koning Konradyn versteurt de rust der Kercke. 961 


De Graven: 
En deze niet zoo stil, dat ieder het niet mercke. 962 


Melvin: 
Onschuldigh draeghtze al 't geen men aenschrijft op haer' naem. 963 


De Graven: 
Zoo schendigh, datmen zich der blijcken billijck schaem'. 964 


Melvin: 
Ontslaetze, en al het Rijck met eenen van die zorgen. 


De Graven: 
Ontsla ons Rijck van zorgh. 


Melvin: 
verzekert het door borgen. 966 


De Graven: 
Wat borgen hielden oit een Koningin in toom? 


Melvin: 
Verbint den zoon by eede, en Guize haren oom. 


{==206==} {>>pagina-aanduiding<<}


De Graven: 
Geen borge kan den staet des Rijcks gerustheit geven. 


Melvin: 
Haer leven streckt een schilt, en berght heur nabuurs leven. 970 


De Graven: 
Noch beter door haer doot, die velle al 't oproer neêr. 


Melvin: 
Dat slaet dan licht zijn oogh op een' uitheemschen Heer. 972 


De Graven: 
Op Spanje? die is wijt van 't Britsche strant gezeten. 


Melvin: 
Kan Vranckrijck zijn gekroonde en zuster wel vergeten? 974 


De Graven: 
Wy zijn de wraeck getroost, indienze ons oorloogh verght. 975 


Melvin: 
Genade baerde oit gunst, daer straf den wrevel terght. 976 


De Graven: 
Genade stijft, de straf verschrickt den lantverrader. 977 


Melvin: 
Het maegschap grenst te na. 


De Graven: 
Het vaderlant noch nader. 978 


Melvin: 
Bewaert uw Koningins kronijck voor zulck een vleck. 979 


De Graven: 
Indien rechtvaerdigh Recht tot schande of laster streck'. 


Melvin: 
Ziet toe, ghy zult het recht der volcken overtreden. 


De Graven: 
Geensins 't byzonder recht, het heil van volck en steden. 982 


Melvin: 
't Vergaet hem zelden wel, die 't recht der volcken schent. 


De Graven: 
Wie recht doet naer den eisch, ontziet geen dreigement. 


{==207==} {>>pagina-aanduiding<<}


Melvin: 
  't Natuurrecht lijt dit niet, en spreeckt het vonnis tegen. 985 


De Graven: 
Dat lijt geen zusterslagh, noch houdt die kromme wegen. 986 


Melvin: 
Men kan de vangenis verzwaren tegens list. 987 


De Graven: 
Zoo doet men, met een zerck te rollen op de kist. 


Melvin: 
Het gansche Kristenrijck zal 't vonnis overwegen. 989 


De Graven: 
Wy overwoegent eerst: nu staet ons Recht te plegen. 990 


Melvin: 
Te vellen zulck een hooft met een verwate bijl? 991 


De Graven: 
De rechtbijl houw' slechts toe: 't is Engelanders stijl. 992 


Melvin: 
Een Engelsch oir gedoemt van Engelsche onderzaten? 993 


De Graven: 
Van 't volle Parlement, en driederhande staten. 994 


Melvin: 
O Hendericken, voelt ghy dit niet in uw graf! 


De Graven: 
Zy voelen dat 'er heersche een nazaet van hun' staf. 996 


Melvin: 
Besprengkelt met dit bloet uit hunnen stam gesproten? 


De Graven: 
Geen bloet uit dartelheit, maer hooge noot vergoten. 998 


Melvin: 
Gevolght van naberouw en tranen, doch te spa. 


De Graven: 
Van juichen en triomf en blijschap, zonder ga. 1000 


{==208==} {>>pagina-aanduiding<<}


Melvin: 
Triomfen op het lijck van zulck een hooghgeboren? 


De Graven: 
Noch liever haer dan Vrouw Elizabeth verloren. 


Melvin: 
Noch liever geen van beide, en bloet met bloet vereent. 


De Graven: 
Zoo paey men bloet met bloet. 1004 


Melvin: 
Daer gansch Europe om weent? 


De Graven: 
Een korte wijl, tot dat het lichaem leit begraven. 


Melvin: 
Een Koningin, van Godt verrijckt met zoo veel gaven? 


De Graven: 
Met gaven, lang misbruickt, ten val van menigh Heer. 1007 


Melvin: 
Bekommert met haer kruis en leven staet en eer. 1008 


De Graven: 
Wat is 'er bloets gestort, om haer in staet te houden! 1009 


Melvin: 
Dat treffe op 't hooft van hun, die haer die moeiten brouwden. 1010 


De Graven: 
De rust van Engelant en Schotlant hangt aen haer. 


Melvin: 
Die t'elkens vrede zocht en kocht, op heur gevaer? 1012 


De Graven: 
Die noit zich naer des tijts gelegenheit wou vlyen. 1013 


Melvin: 
Gewilligh, en zoo veel haer errefrecht kon lyen. 


De Graven: 
Wie 't heerschen luste, leer' zich zelf te buiten gaen. 1015 


Melvin: 
Zoo verre dit met haer geweten kan bestaen. 1016 


{==209==} {>>pagina-aanduiding<<}


De Graven: 
Zoo verre zullen wy haer misdaet oock verschoonen. 


Melvin: 
Ghy zult dien grooten zoon in zijne moeder hoonen. 
Hoe wil die jonge Vorst, hoe wil dat ziedend bloet 1019 
Opbobbelen van toorne, en met verbolgen moet 1020 
Te paerde in 't harrenas met zijn gehoonde Schotten, 
Gesterckt van over zee, op dit barbarisch knotten 
Des overouden stams van zulck een brave spruit, 1022-23 
Het moederslaghtigh volck bestoken, niet om buit, 1024 
Of roof en snoot gewin, maer door het eerlijck vechten 1025 
Zijn moeders ongelijck met bus en degen rechten. 1026 
Geen kans stont oit zoo schoon of 't keerde op 't ongezienst. 1027 
Ick bid verschoon Mevrouw, uw eige kroon ten dienst. 1028 


De Graven: 
Dat staet geensins aen ons, aen last en tijt gebonden. 1029 


Melvin: 
Door uitstel wort het Recht, zoo 't Recht zy, niet geschonden. 


De Graven: 
Wy kunnen niet een uur verlengen haren tijt. 


Melvin: 
Men schelt haer niet den hals, maer luttel dagen quijt. 1032 


De Graven: 
Wat nut kan uitstel haer, die lang gedoemt zat, geven? 


Melvin: 
'k Verzeker u, men pleit tot berging van haer leven. 1034 


De Graven: 
't Is al vergeefs gezweet, geronnen, en gepleit. 1035 
Dit schrift is d'eige hant van hare Majesteit. 


Melvin: 
De wraecklust heeft misschien de pen dit afgedrongen. 1037 


De Graven: 
Monarchen tekenen door niemants maght gedwongen. 


Melvin: 
Zy kan veranderen van opzet en beraet. 1039 


{==210==} {>>pagina-aanduiding<<}


De Graven: 
En trof 'er midlerwijl een onheil onzen staet? 1040 


Melvin: 
Men komt noch tijts genoeg om zulk een bloet te storten. 1041 


De Graven: 
Wy willen onzen last verlengen noch verkorten. 


Melvin: 
Hy eert den zoon op 't hooghst, wie zijne moeder eert. 


De Graven: 
Den zoon, die t'Edenburgh, te Londen niet regeert? 1044 


Melvin: 
Hy moet Elizabeth door 't Recht der kroone volgen. 1045 


De Graven: 
Die hope paeit zijn wraeck, hoe grimmigh, hoe verbolgen. 1046 


Melvin: 
Een Vorst ontveinst zijn leedt, en wreeckt dan d'euveldaet 
Der ouderen in 't eindt met woecker aen hun zaet. 1048 


De Graven: 
Rechtschapen Engelschman liet noit zich zoo verbluffen, 1049 
Dat hy in zijnen plicht, hem opgeleit, zou suffen 1050 
Om jemants dreigement. Wie Stuarden ontziet, 
Verdient geen eere, daer Elizabeth gebiet. 


Melvin: 
Men leest van Rechters, die gevangens 't lijf verschoonden, 1053 
Het welck de meesters hun, gelijck een weldaet, loonden; 
Dewijl het vonnis lagh uit hevigheit gevelt. 1055 


De Graven: 
Dit is met rijpen raet te langkzaem ingestelt, 
Om nu zoo reuckeloos en schichtigh in te trecken, 1057 
Dat onder 't morrend volck slechts oproer zou verwecken; 
Dewijl 't verkondight wert by stekende trompet. 1059 


Melvin: 
d'Oploopende gemeent wort lichtlijck neergezet, 1060 
Indien de predickstoel zich wacht dien haet te voeden. 


{==211==} {>>pagina-aanduiding<<}


De Graven: 
Het is der herdren ampt hun kudden zoo te hoeden. 1062 


Melvin: 
Zy hebben naer dit bloet nu menigh jaer gedorst. 


De Graven: 
Uit yver tot de Kerck gesproken uit de borst. 1064 


Melvin: 
Hoe yverde Mevrouw om d'eendraght van Britanje! 


De Graven: 
Om 't eilant onderdaen te leveren aen Spanje. 1066 


Melvin: 
Noit quetste ick, zeitze, 't Recht van Engelschman of Schot: 
't Geweten wroeght my niet: 'k beroep my zelf op Godt, 1068 
Die weet hoe vreedzaem ick de tweedraght zocht te schuwen; 
Hoe ick mijn Zuster kende, oock zellef in 't herhuwen, 1070 
Veel lager dan mijn staet; na dat men 't huwelijck 
Met Zweden, met de kroon van Spanje en Oostenrijck 1072 
Erghlistigh had gestuit. Hoe heeft men my gedolven 1073 
In eenen poel van bloet, gedompelt in de golven 
Van wederspannigheit en laster en verdriet! 
Hoe heeft men my gelockt, getroont in dit gebiet, 1076 
Met zulck een' schoonen schijn van trouweloos beloven! 
En van haer' staet ontzet, van vrydom gaen beroven 
Een vrouw, ter heerschappy geschapen al te fier, 1079 
Gedwongen ter gena van schiltwacht en cippier, 1080 
En reis op reis gesleurt van d'eene op d'andre sloten. 
Hoe zuiver schouwden my de besten, en de Grooten, 1082 
Gestelt tot onderzoeck, oock zelf in Norfolcks zaeck! 1083 
Hoe stont ick oit mijn woort, en noit naer wederwraeck! 1084 
En entlijck, nu men hier dit lichaem, aen de keten 
Van twintigh jaren wrocks en kerckers, ziet gesleten, 1086 
Verwijst men 't hooft ter bijle, op een gesmede wet. 1087 

{==212==} {>>pagina-aanduiding<<}

Indien Marie dus haer nicht Elizabeth, 1088 
(Wiens stoel de hemel noch op Stuarts wensch wil zegenen) 1089 
Met reden en bescheit in 't aenschijn moght bejegenen; 1090 
Hoe waer het mogelijck, dat zy zou treden tot 1091 
Dit schouwspel, en dit hooft zien gapen op 't schavot? 
Ghy Heeren, kan het zijn, verstreckt nu middelaren, 
En eigent u dien roem van 't oir des Rijcks te sparen, 1094 
Ten minste naer uw maght: voor zulck een weldaet zy 
En blijf de Hooghste uw loon. Helaes! vergeeft het my, 
Indien ick wat te brusk een weduwe verweere, 1097 
Gedreight met zulck een' val, dien d'allerhooghste keere. 1098 


De Graven: 
Vertreck terstont van hier, en breeck dees woorden af. 
Dit is maer tijt verquist: geen voorspraeck schut dees straf. 1100 

BURGON. MELVIN.

Burgon: 
Ghy hebt u zelven dan voor 't uiterste gequeten? 1101 


Melvin: 
Gequeten, en vergeefs wat moeite en tijt versleten. 


Burgon: 
Zy luisterden ten minste een weinigh naer uw beê? 


Melvin: 
Gelijck een harde rots naer 't ruischen van de zee. 


Burgon: 
Wat raet dan om dit hooft die blinde bijl t'ontrucken? 


Melvin: 
Geen raet, geen hoop altoos: Mevrouw zal moeten bucken. 1106 


Burgon: 
Men draeght dan Koningsbloet nu langer geen ontzagh? 


Melvin: 
Noch min dan ander bloet, en van gemeenen slagh. 1108 


Burgon: 
Zoo reuckeloos 't geheim des Koningsdoms ontdecken? 1109 


{==213==} {>>pagina-aanduiding<<}


Burgon: 
Men ziet op geen gevolgh, hoe breet men dit kan recken. 1110 


Burgon: 
De nazaet zal dit stuck vervloecken als een pest. 1111 


Melvin: 
Men dient zich nu hier van: de nazaet vloeck' zijn best. 1112 


Burgon: 
Rechtschapen voorzaet plagh op 's nazaets heil te letten, 


Melvin: 
Men zoeckt, om 's nazaets heil, den godtsdienst vast te setten. 1114 


Burgon: 
In 't moederlijcke bloet, het terghsel van de wraeck? 1115 


Melvin: 
Beneem veraerden Schot en Engelsman dien smaeck. 1116 


Burgon: 
Ja wel veraert van deught, en woester dan Barbaren. 


Melvin: 
Zy hopen door dit bloet zal 't onweêr stracks bedaren. 1118 


Burgon: 
Zoo worpt men 't oir des Rijcks dien afgront in den mont? 1119 


Melvin: 
Uit vreeze dat de Staet niet strande, en ga te gront. 


Burgon: 
En wat verzekert hen na Stuarts doot voor stranden? 


Melvin: 
't Verpletten van dit hooft der Roomscheit onzer landen. 1122 


Burgon: 
Na 's moeders doot versterft dit Recht op haren zoon. 


Melvin: 
Met zuiver zogh gevoet, en beter zogh gewoon. 1124 


Burgon: 
Maer bijster ongewoon te zwelgen zulck een' beker. 1125 


{==214==} {>>pagina-aanduiding<<}


Melvin: 
Hy kieze, uit hope op 't erf, het zeker voor 't onzeker. 1126 


Burgon: 
En koos hy 't hachelycke, en zong zijn moeders zangk? 1127 


Melvin: 
Zoo gingen zy met hem zijn moeders eigen gangk. 1128 


Burgon: 
Hy breidele by tijts de Puriteinsche listen. 


Melvin: 
Dat volck stelt eere in trots met Koningen te twisten. 1130 


Burgon: 
De scepter is te slecht met dit gebroet bewaert. 1131 


Melvin: 
De Koning zwaei' den staf: zy loeren op zijn zwaert. 1132 


Burgon: 
De staf heeft sonder 't zwaert geen kracht, noch iet te zeggen. 1133 


Melvin: 
En hierom zoecken zy hun Heeren 't zwaert t'ontleggen. 1134 


Burgon: 
Wat is een Heer, berooft van 't opperste gezagh? 


Melvin: 
Een slaef des Puriteins, verrijckt door dit bejagh. 1136 


Burgon: 
Zoo drijft de heerschappy op 's volcks geschrey en vuisten. 1137 


Melvin: 
Dat warenze, die stout den grootsten Koning kruisten. 1138 


Burgon: 
Nu kruissenze Mevrouw, en schreeuwen hemelhoogh. 


Melvin: 
Haer Katholijckheit schijnt te sterck in ieders oogh. 


{==215==} {>>pagina-aanduiding<<}


Burgon: 
Zy schijne vry, en kroone in 't eint haer heiligh leven. 1141 


Melvin: 
Men pooght haer doot een verf van zustermoort te geven. 1142 


Burgon: 
En tusschen moordenaers hing Kristus aen het hout. 1143 


Melvin: 
Haer leste dagh komt op: ick schrick: mijn hart wort kout. 1144 


Burgon: 
O schantvleck, van geen tijt noch eeuwen uit te wissen! 1145 
Wat sal de kroon hier door aen glans en luister missen? 
Ick zie Britanje noch in 't uiterste gevaer; 1147-vlg.: 
De stale vuist des Schots verwart in 't Engelsch hair; 1148 
De rechtbijl scherp gewet op 's Konings Stedehouders, 
En 's Kantelbergers hals; het graeuw op zyne schouders 1149-50 
Des Ouderlings gezagh verheffen op de straet; 1151 
En Londen hoofdeloos verscheuren zijn gewaet. 1152 
O schantvleck, van geen tijt noch eeuwen uit te vagen! 


Melvin: 
Met wat gelaet zal ik den zoon de tijding dragen? 1154 
Hoe durf ick zijnen troon genaecken met dees maer? 
My jammert zulck een spruit van vierentwintigh jaer. 
Wat reden zet hem neêr? wie zal die bloetwel stoppen? 1157 
Hoe kan die helt zijn leet verteeren of verkroppen? 
My dunckt ick zie, hoe hy ontzint zijn purper scheurt, 1159 
De Kroon ter aerde smijt, en raest, en quijnt, en treurt, 
En vloeckt Elizabeth, en Engelschen, en Schotten; 
Terwijl het schuim des volcks, deze uitgepuurde rotten 1162 
Vast lachen in hun vuist, op kruiswegh en op straet; 1163 
Als of men eere trock uit zoo een euveldaet, 
Waer over duizenden van vromen zich bedroeven. 
Maer gaenwe: 't is geen tijt hier langer te vertoeven. 


{==216==} {>>pagina-aanduiding<<}

  
     
    REY VAN STAETJOFFEREN.
  
Zangk: 
Geluckigh Engelant, 
Bekende ghy 't gheluck, 1168 
U toegeleit van boven, 1169 
Die trots de zeekroon spant, 1170 
En hebt het uitheemsch juck 
Der slaverny geschoven 
Van uwen blancken neck; 
't Zy Cezar, 't zy de Noor 1174 
U eischte vee en vruchten; 
Ghy sluit noch koy, noch heck, 1176 
Uit angst voor wolvespoor, 
Noch hoeft geen slang te duchten; 
Uw heiningh geeft een geur 
Van roosmarijn; geen klip 
Verbiet uw strant te naecken; 
Geen bancken schieten veur 1182 
Uw havens; dies geen schip 
Zijn vaert behoeft te staecken. 
O Eilant, waert benijt, 
Ghy weet niet wat ghy zijt. 


Tegenzangk: 
Ellendigh Engelant, 1187 
Misbruickt ghy zoo 't geluck 
U toegeleit van boven? 
Dat ghy de bloetkroon spant, 1190 
En hebt dat schendigh juck 1191 
Op Stuarts hals geschoven; 
Ja durft, zoo wreet en valsch, 
Noch woester dan de Noor, 
Die bijlen schaert op dennen, 1195 
Doorhouwen zulck een' hals. 
Helaes! wie schiet 'er voor? 1197 
Nu moet ghy zelf bekennen 
Dat hier oock slangen zijn, 

{==217==} {>>pagina-aanduiding<<}

En wolven, wreet van tant, 
Daer d'Eilandin gezeten, 1201 
Betovert met venijn 
Geen lichaem, maer 't verstant, 
En leit het aen de keten 
Van staet, gelijck een dier, 
Och och! wie troonde ons hier? 


Toezangk: 
O alleropperste Behoeder, 
O allerzegenrijckste Moeder, 1208 
Wy gaen ons lieve moeder quijt: 1209 
Wat staet de Weezen dan te hopen? 
Wat haven houdt zijn' boezem open, 
Om ons te bergen, daer de tijt 
Het rouwkleet, niet den rouw verslijt? 





{==218==} {>>pagina-aanduiding<<}


Het vierde bedryf

MARIA. REY.

Maria: 
Myn ziel, eens afgesolt op d'ongestuime baren vs. 1214 
Der weerelt, na verloop van vijfmael negen jaren, 
Verlangt, als 't moede schip, naer een gewenschte kust 
Van veiligheit, en loopt de haven van de rust 
Met volle zeilen in, op 't rijzen van de stralen 
Der zonne, vroeger op om mijn geluck t'onthalen 1219 
Met levendiger vier en glanssen danze plagh. 
'k Begin door 's weerelts damp en nevels nu den dagh 
Der zaligen te zien, en vrydom te genieten, 1222 
In 't onbenijde licht, na kerckers en verdrieten 1223 
En ketens zonder endt. Het juichende gemoedt 1224 
Begeert naer zulck een prijs te rennen door het bloedt 1225 
Der adren, en om hoogh t'aenschouwen, vol genoegen, 
Hoe hier de vyanden, geknaeght en bleeck van 't wroegen, 1227 
En onverzaet van wraeck, geen vatten vinden aen 1228 
't Onsterflijck deel, de ziel, nu 't lichaem moet vergaen. 


Rey: 
Och! och! ghy Koningen van Engelschen en Schotten, 
Hoe stappen nu helaes! uw dochters de schavotten 
In ste van troonen op. Wat is ons bang te moe'! 
Men vloeckt uw afkomst zelf den scherreprechter toe. 1233 
Waer toe vervalt de stam der Koningen, eilaci! 


Maria: 
Gelooftme, dat de dagh van mijne bruiloftstaetsi, 1235 
Die my, door zulck een' drang van 't juichende Parijs, 1236 
Te kercke en koore leide, in 't bruiloftsparadijs, 
Daer 't eenigh oir des Rijcks Francois op 't heerlijckst praelde, 
En in de bloem der jeught zijn lieve Bruit onthaelde, 1239 
Noit blijder scheen dan nu in mijn ontloken hart. 1240 

{==219==} {>>pagina-aanduiding<<}

Schept moedt, ick zie het honck van mijn gelede smart. 1241 
De weerelt is maer rook met al haer ydelheden, 
Een oogenblick, een niet. De mensch, die hier beneden 
Iet zekers zoeckt, is blint. Wat baet een hantvol tijt? 1244 
Terwijl men grijpt naer 't aertsch zoo wort men 't hemelsch quijt. 


Rey: 
Waer vinden wy een' schilt om dezen slagh te schutten? 1246 
Wie zal ons nu met troost en voorspraeck onderstutten? 
Och, och! wy gaen Mevrouw, ons aller noothulp, quijt. 1248 
O zware nederlaegh, na zulck een' zwaren strijt! 


Maria: 
Betrouwt op Godt, die kan uw schade licht vergoeden: 
Die groote Koningk zal zijn kinders wel behoeden. 
'k Beval u aen de kroon van Vranckrijck door mijn pen. 1252 
Indien ick het gemoedt van Koningk Henrick ken, 
Hy zal om mijnent wil u alle gunst betoonen, 
Met zoo veel gunstigen als aen de Seine woonen; 1255 
Daer ick, zoo veel mijn woort by mijnen Heer vermoght, 1256 
Een ieder heb verplicht, en aen mijn trouw verknocht. 1257 
Genoeght u met het geen ick ieder heb besproken: 1258 
Het heeft my niet aen wil, maer aen de maght ontbroken. 
De tijdt verloopt: men wacht ons komste daer beneên; 
Dies knielt, en onderstut mijn uiterste gebeên. 1261 
Myn Hartekenner, die daer boven 
Uw' stoel met Cherubijnen schraeght, 1263 
En aller sceptren scepter draeght, 
Daer d'Engelen u eeuwigh loven, 
En Eendraght en Rechtvaerdigheit 
En liefde en Trouw met blyschap kroonen, 
Op nimmer wanckelende troonen; 
Aenbiddelijcke Majesteit, 
Ontfarm u mijner: sla uw oogen, 
Uw alziende oogen, uit gena 
Op my, uw dienstmaeght, die nu ga 
Veroordeelt, zonder mededoogen, 
Gelijck een Offerhande, daer 

{==220==} {>>pagina-aanduiding<<}

Ick, na veel smaets, mijn bloet ten leste 
En al mijn aders geef ten beste, 1276 
Ter eere van het Roomsche altaer, 
En uwen grooten naem ter eere. 
Ontfarm u myner, die mijn Rijck 1279 
En staf en purper acht als slijck, 1280 
En voor uw kroon mijn kroon verneêre. 
Versterckme tegens dezen slagh, 
Den slagh, die lijf en ziel zal scheiden: 
Dat my uw Engelen geleiden, 
Daer ick uw' naem betuigen magh: 1285 
Gelijck ick, vroom en zonder smette, 
Betuighde uw Waerheit in den nacht 
Der ketteryen, schoon haer maght 1288 
My hierom uit den erftroon zette. 
Alwetende, aldoorstralend Licht, 
Ghy kent al wie van 't licht verbastert, 1291 
Verblint door staetzucht, brult en lastert, 1292 
En mijn onnozel bloet betight. 
Indien ick uwen naem belye, 
En eere Vader, Zoon en Geest; 
Is immermeer my waert geweest 1296 
De Naem van JESUS en MARYE; 
Zoo reken niemants ziel tot schult 1298 
Haer onrechtvaerdigheit en boosheit. 
Vergeef, vergeef het 's menschen broosheit: 1300 
Versterck mijn zwackheit met gedult: 
En magh ick mijnen wensch verwerven, 
De Godsdienst leve door mijn sterven. 1303 


Rey: 
Zy kloppen voor de deur: een voorbo van de doot. 
Waer bergen wy Mevrouw, in 't nijpen van den noot? 
Men komt ons onzen troost en toeverlaet ontrucken. 
Wat raet? wat gaet ons aen? Mevrouw zal moeten bucken. 1307 
Marie, bidt voor ons: Marie, bergh Mevrouw. 1308 
Och! berght de Koningin: waer blijven wy van rouw! 1309 


{==221==} {>>pagina-aanduiding<<}


Maria: 
Mijn dochters, zijt getroost: ghy kunt met al dit kermen 1310 
En jammeren ons niet beschutten, noch beschermen: 
De tranen baten niet, en zijn een kranck geweer. 1312 
Vergeefs omhelst ghy ons: uw armen zijn te teêr, 
De vyanden te sterck, en zonder mededoogen. 
Genoeght u aen Godts wil: hy roept my uit den hoogen: 1315 
My dunckt ick hoor zijn stem. Nu sus, mijn kinders, sus: 1316 
Ontfangt den lesten groet, Maries lesten kus. 
Mijn kinders, matight u: ghy zult in droefheit sticken: 
't Is wijsheit zich naer tijts gelegenheit te schicken, 1319 
Te kunnen sterven, als men immers sterven moet. 1320 
Volhardt in 't out geloof, het welck ick met mijn bloet 
Bezegel, en zoo wijdt gehoorzaemt d'overheden. 1322 
Schept moedt: gedenckt mijn ziel voor Godt in uw
gebeden. 

DE GRAVEN. MARIA. MELVIN.

De Graven: 
Mevrouw, op hope dat ghy heden zijt bereit 
Den last der Koninginne, u gistren aengezeit, 
Te volgen, komen wy ('t behage u) dien vertoogen. 1326 
Daer ziet ghy d'eige hant, bezegelt voor uw oogen. 
Ontschuldigh ons: het is de wil der Majesteit. 1328 
De hemel, zoo het schijnt, heeft u dit opgeleit. 


Maria: 
Ick heb my onder Godt en zijnen wil gegeven, 1330 
En vindt meer zoetigheits in sterven dan in leven. 
Ick ben gereet de doot, oock zonder ongedult, 1332 
t'Ontmoeten op het spoor, daer ghy my leiden zult. 


Melvin: 
Bedruckte Koningin, ô steun der vrome zielen, 1334 
Ghy ziet op 't uiterst hier onwaerdigh voor u knielen 
Een' dienaer, wien het druckt u heden in dien schijn 1336 
t'Aenschouwen, en verplicht door uw gena te zijn 
De tijding van uw eindt naer Edenburgh te brengen. 

{==222==} {>>pagina-aanduiding<<}

Helaes, wat moeten wy, nu Godt dit lijdt, gehengen! 1339 
Hoe durven wy, helaes! bewust van uwen noot, 
Ververschen by den zoon zijn moeders droeve doot. 1341 


Maria: 
Mijn waerde Melvin, ô mijn willige en getrouwe, 
Wat weent ghy te vergeefs, en mat u af van rouwe? 
't Is ydel dat ghy om Marie tranen schreit: 
Ghy zult haer heden zien van alle zwaericheit 
En jammeren geslaeckt, van hartewee ontslagen. 1346 
'k Bezweer u heen te gaen, mijn' zoon de tijding dragen, 
Hoe ick stantvastigh leefde, en sterve wel gerust 
In 't Katholijck Geloof, van geen verraet bewust. 
'k Vermaen hem, over wien my 't hart zoo heeft gehangen, 
Het zelve Roomsch Geloof, van hant tot hant ontfangen, 1351 
Uit zijner vadren mont, t'omhelzen, voor te staen, 
En in gerechtigheit en pais den onderdaen 
Te stieren, zonder zich in 't minst te stellen tegen 1354 
Elizabeth, waer op hem d'allerhooghste zegen'. 
Ick heb ons errefrecht bewaert in zijnen glans, 1356 
En trouw aen 't Schotsche Rijck, getrouw volhart by 't Fransch. 1357 
O Godt! vergeef het hun, die my het licht misgonnen, 
En hijgen naer mijn bloet, als 't hart naer versche bronnen. 1359 
Mijn Hartekenner, die de zon der waerheit zijt, 
En ziet my door en door, en meet een ieders tijt, 
Ghy weet het, kan het niet by al mijn daden blijcken, 1362 
Hoe zeer ick d'eendraght zocht der beide Koningkrijcken; 
Hoe garen ick het vier van tweedraght zagh gedooft, 
En 't lichaem van dit lant verknocht aen 't eenigh hooft. 1365 
Mijn moedt loopt over: kan ick, zonder traen te laten, 1366 
Verkroppen al 't verdriet, by d'oprechtste onderzaten 1367 
Voor Godts altaer en eere en Kristus zaeck geleên, 
En mijn onnozelheit, door rampen afgestreên. 1369 


Melvin: 
Doorluchtighste Princes, hy haele uw' geest in vrede, 
Die alle harten kent. Ick wil uw afscheitrede 

{==223==} {>>pagina-aanduiding<<}

En uiterste oorlof trouw verhalen uwen zoon. 1372 
De hemel roept uw ziel tot een volmaeckter kroon 
Dan deze, kort van duur, en zorgelijckst te heffen, 1374 
Daer 's weerelts buien eerst gekroonde hoofden treffen. 
Ick kus eerbiedighlijck (als 't wezen moet) dees hant, 1376 
Den scepter toegewijt, en neem door zulck een pant 
Van onverdiende gunst verlof, ter droevige ure, 1378 
En wensch, dat d'allersterckste uw gangen stercke en sture. 


Maria: 
Ghy Heeren, magh het zijn, bezorght dat mijnen stoet 1380 
En arrem hofgezin niet anders werde ontmoet 1381 
Dan eerlijck en beleeft; en zy, voor veel verdrieten, 1382 
Geproeft in mijnen dienst, de slechte vrucht genieten, 1383 
Uit Stuarts armoe noch hun nootdruft toegeleit. 1384 
Vergunt my, daer ick sterf, hun tegenwoordigheit, 1385 
En mijnen Biechtvaer mede, om my ten steun te strecken. 
Verguntze, na mijn doot, in vryheit te vertrecken, 
Ter plaetse, daer de noot hen voere, op Godts geley. 1388 


De Graven: 
Men staet u 't eerste toe: maer 't leste moght geschrey 
En kermen en misbaer en bygeloof verwecken. 
Onnutte sleep kan slechts d'ellende langer recken, 1391 
Ontstichten al de zael, en stooren het Gerecht. 


Maria: 
Ontzeit men ons, helaes! een be zoo kleen en slecht? 1393 
Dat zou Elizabeth de Zuster niet ontzeggen. 
Wat hoeft men veel bewijs, om dit te wederleggen? 
Dees droeve Joffers, dit rampzaligh hofgezin 
Verzoecken slechts verlof van hare Koningin 
Te nemen: oock vereischt de staet en eer der vrouwen 
Dat kamenieren noch haer vrouw gezelschap houwen. 
'k Verbinde my, beloof en stel my in voor haer, 1400 
Dat geen van allen u zal stooren door misbaer 1401 
In 't uiterste. Ick bezweer u by dien eeuwigh levenden, 1402 

{==224==} {>>pagina-aanduiding<<}

Ontzeght toch nu de nicht van Henderick den Zevenden, 1403 
Elizabeths verwante en maeghschap voor altoos, 
Een boedelhoudtster van gansch Vranckrijck en Valois, 1405 
En dit gezalfde hooft der Schotten niet een bede, 
Een nootbe, van geen Turck, noch Tarter, woest van zede, 1407 
Oit Kristensch mensche ontzeit: of gelt hier stam noch bloet; 
Zoo laet de tederheit van 't vrouwelijck gemoedt, 1409 
Van een verweze weeuw zoo veel by u vermogen: 1410 
Geen steenrots is zoo hardt, of wort noch wel bewogen. 


De Graven: 
Mevrouw, verkies dan zelf hier zes of zeven uit. 
Belieft het u, wy gaen u voor op dit besluit. 1413 

  
     
    REY VAN STAETJOFFEREN.
  
Zangk: 
Ontfangt dees bron der marteladren, 1414 
Ghy Engelen, nu treet 
Haer tegen: zy vergeet 1416 
Haer volck en vaders huis, 
Gesproten uit Ferguis, 1418 
Dien ouden stam, en hondert vadren; 
Al Koningen, van Godt geschapen 
Ten scepter, ingewijt 1421 
In 't aenzicht van den Nijt; 1422 
Gezalft van eeuw tot eeuw. 
O roode Koningsleeuw 
In 't gouden velt van 't Schotsche wapen, 1424-25 
Hoe durvenze uw Leeuwin benaeuwen! 
Hoe ziet men haer zoo tam 
Verandren in een lam, 
Sneeuwit van vacht en vlock, 
Verscheuren door den wrock 
Der Luipaerdinne, scherp van klaeuwen! 


{==225==} {>>pagina-aanduiding<<}


Tegenzangk: 
Men kon den gront der Ketterdommen 1432 
Niet leggen dan verwoet 
In dier tieras van 't bloet 1434 
En vleesch der STUARDIN, 
Die Fenixkoningin, 1436 
In top van glori opgeklommen; 
Gesteigert na twee duizent jaren 1438 
Door d'ongesteurde ry 
Van d'opperheerschappy, 1439-40 
Wiens ongedwongen staf 1441 
Noit Cezars schatting gaf, 
En eeuwigh flickerde op de baren. 1442-43 
Waer toe vervallen de geslachten, 
Die d'eerste van Euroop 1445 
Hun hoofden in den Doop 
Begaven onder dit, 1447 
Dat Kristus plaets bezit, 
En Rome gout en wieroock braghten! 1449 


Toezangk: 
Wat baet het dat Palladius, 1450 
Van Celestijn gezonden, 
Pelagiaensche voncken blusch', 1452 
En zalve Kristus wonden? 
Indien, na duizent jaren rust, 
Dit uitgepuurt gebroetsel 1455 
Een pest van boosheit langs dees kust, 
Een Hydra helpe aen voetsel, 1457 
Dat STUART, twintigh jaer bemuurt, 
Te deerlijck met den hals bezuurt. 1459 
Dit treurspel aen te zien moght geen van ons gebeuren: 1460 
Ten minste laet ons gaen het warme lijck betreuren, 





{==226==} {>>pagina-aanduiding<<}


Het vyfde bedryf

BURGON. BIECHTVADER

Burgon: 
O Vader, neem gedult: waer toe vergeefs geschreit? 
Marie, nu ontlast van 't pack der sterflijckheit, vs. 1463 
Is t'effens met een' sprongk twee kerckers hier ontsprongen, 1464 
En leeft by Godt, om hoogh, om laegh, op alle tongen. 1465 


Biechtvader: 
Ick voel in 't harte een' strijt van vrolijckheit en druck, 1466 
Gemengelt onder een. Verhael my stuck voor stuck 
Dien uitgangh, aengezien de wreetheit, zoo verbolgen 
En bits, verboodt haer jongste en bloedigh padt te volgen, 1469 
Toen zy, gelijck een lam, van noit verzade Wraeck 1470 
Ter vleeschbanck wert geleit, om Godts gerechte zaeck. 1471 


Burgon: 
Na datze eens afscheit had van 't hofgezin genomen, 1472 
En reede stont om braef in 't martelperck te komen, 1473 
Zoo traden d'Edelen en bey de Graven voor, 
De Burghgraef desgelijcks: zy wert op 't leste spoor 1475 
Gevolght van luttel stoets, ten hooghste zes of zeven, 1476 
Getuigen van haer doot en afgepijnight leven. 
Heer Melvin droegh heur na het slepende gewaet. 
Zoo quamze, in zulck een' schijn, als 't licht, dat onder gaet, 1479 
Niet zonder gout en glans, waer voor de nevels breken, 1480 
Vol majesteits, gerust ter dootzale ingestreken, 1481 
Verwondert en bedroeft om zulck een' avontstont 
Der schoonheit, die de wreetste en wiltste tijgers wont. 1482-83 
Het zwart fluweele kleet bedeckt de kuische leden, 
Een doeck 't gezalfde hooft, van waer een doeck beneden 
Ja tot op d'aerde toe heel statigh nederhangt. 
Zy draeght den Bruidegom, naer wien de ziel verlangt, 
Van gout om haren hals, zoo schoon van Godt geschapen. 1488 

{==227==} {>>pagina-aanduiding<<}

Zy draeght den Bruidegom, aen 't heiligh Kruis ontslapen, 
En onze Lieve Vrouws getyboeck in de hant. 
Men ziet aen haren riem, van gout en diamant, 
Den Roozenhoet gehecht, tot een gebedeteken, 1492 
Van hare zachte hant gesleten en gestreken. 1493 
Dus volght Marie vast den Heilant op Kalvaer, 1494 
En torst met hem zijn kruis, heur opgeleit zoo zwaer. 
Zoo drijft de bleecke maen den nacht voor, zonder hoornen: 1496 
Zoo bloeit de leli blanckst in distelen en doornen. 
Zy trouwde in andren schijn den scepter te Parijs; 1498 
Nu traptze op d'aertsche kroon, om die van 't Paradijs. 1499 


Biechtvader: 
Hoe klopt mijn hart! ick ben om 't uiterste verlegen. 1500 
Getrouwe Kristheldin, dat u de hemel zegen. 


Burgon: 
Aen 't hoogh eindt van de zael, rontom in rouw gekleet 
En laken, stont alree het moortschavot gereet, 
Twee voeten hoogh, en juist in 't vierkant zes paer voeten, 
Bespreit met zwart: het schrickt d'onnoosle te gemoeten. 1505 
Men ziet 'er eenen stoel, een kussen en een' block; 
Het outer van den haet en onverzoenbren wrock, 
Gewapent met de bijl, om Koningklijcke struicken 1508 
Te vellen, zooze niet naer Puriteinscheit ruicken. 1509 
Zy nadert onbeschroomt dit naere treurtooneel, 1510 
Van waerze steigren zal in 't hemelsch lustprieel; 1511 
Gelijck een nachtegael, die in de kou besloten. 1512 
Zoo menigh jaer geen lucht noch vrijdom heeft genoten, 
En haeckende vergeefs naer zon en ademtoght, 
Nu eerst een open ziet, en vint het geen hy zocht. 1515 
Hier komtze, en tart de doot en nijt, die leelijck grimmen. 
Zy maent Paulet, dat hy voor 't lest haer helpe klimmen, 
En opgeklommen, zet bedaert en even koel, 
Niet zonder Majesteit, zich neder in den stoel, 
En hoort aendachtiger dan oit, als onverwezen, 1520 
Beal den wreeden last der bloetvriendinne lezen. 1521 

{==228==} {>>pagina-aanduiding<<}

De Joden leerden zoo zich spieglen aen 't gedult 1522 
Van Kristus, stil en stom verwezen, zonder schult; 
Geprickelt met een kroon van stekelige doornen, 
Omringt van menigh stier, gedreight van ossehoornen, 1525 
O Engelander! preeckt ghy den gekruisten Godt, 
En steeckt ghy met uw tong een' Engel naer den strot? 1527 
Vaer voort met Henricks bloet en Stuarts te verneêren: 
Zy zal van dezen troon beginnen te regeeren, 
In 't zaligh Engelsch Rijck, daar haet noch oproer woont, 1530 
En d'onderdruckte deught met eere wort gekroont, 


Biechtvader: 
Och, of ick in dien staet heur hart verquicken konde! 1532 


Burgon: 
Haer oogen weidden vast door al de zael, in 't ronde, 1533 
Begeerigh, in 't gezicht van allerhande liên, 
Vergiffenis by Godt, op haer geboge knien, 
Te vorderen van u, gelijckze u had geschreven; 1536 
Dan och! zy zocht vergeefs: en Kristus wil 't vergeven 
De boosheit, die te helsch u uit de bloetzael hielt, 1538 
En naer heur maght de ziel en t'effens 't lijf vernielt. 
Een kamenier met kracht door 't volck gedrongen, binnen 
Het perck, stack op en kreet, als ging 't haer aen de zinnen, 1541 
Dat zy Mevrouw, helaes! op dien benaeuden dagh, 1542 
In 't midden tusschen twee schavottrauwanten zagh. 1543 
De Koningin vernamze in 't midden van de koppen, 1544 
En wees vast, het was tijt om op den mont te kloppen, 1545 
Te zwijgen, naar den eisch des tijts haer opgeleit, 
Ten waerze derven wou haer tegenwoordigheit. 


Biechtvader: 
Ick luister en verlang wat Fletcher wilde prevelen. 1548 


Burgon: 
Die Deken teegh terstont aen 't ratelen en revelen, 
En scheen met errenst noch verlegen om de ziel; 1550 
Doch zy verstiet dien troost des huichelaers, en viel 

{==229==} {>>pagina-aanduiding<<}

Hem t' elckens in zijn woort, dat hy met schrift verbloemde, 1552 
Naer 's afgronts stijl, die valsch op zijnen Bybel roemde. 1553 
Die rechte schijndeught dorst wel eischen, dat Mevrouw 1554 
Haer jongste zegel noch aen 't bloetrecht steken zou, 1555 
Op dat hy, die het lijf slechts ophoudt by verdraeien, 1556 
Zijn glossen op dien teckst ten preeckstoel uit moght kraeien, 1557 
En azen Petersburgh, zoo zuiver, zoo gezont, 1558 
Gelijck hy 't had herkaeuwt uit Stuarts eigen mont. 1559 
Zy zeit: men magh dien troost, een' kranken troost, wel derven. 1560 
Ick leefde Katholijck, en ben getroost te sterven 1561 
In 't Katholijck geloof: zoo wert ick opgevoet: 
Zoo offre ick 't Roomsche altaer mijn kroonen en mijn bloet. 
De Graven bieden haer te stutten met gebeden. 1564 
Zy dancktze voor die gunst: maer in gebedt te treden 
Met Onroomsch yveraer, versmaetze met bescheit. 1566 
De Kentenaer beschimpt, als bygeloovigheit, 1567 
Het Kruisbeelt in haer hant, den afgodt, die hem smarte, 
En wenscht haer Kristus zelf te dragen in het harte. 
Zy antwoort: het betaemt den Kristen 't liefste pant 1570 
Te dragen in het harte, en t'effens in de hant, 
Om d'oogen door het beelt te slaen met vast betrouwen 1572 
Op 't afgebeelde heil, by d'Engelen t'aenschouwen. 1573 


Biechtvader: 
Stantvastige, sta vast, ghelijck een kerckpilaer. 


Burgon: 
Zoo keertze 't aengezicht naer d'opgetoge schaer, 1575 
Driehondert vyanden, verlegen met heur lijden. 1576 
Dit schouwspel, zeitze, is nieuw, in deze ondanckbre tijden, 
Te zien op een schavot een vrye Koningin 
Haer Koningklijck cieraet, voor zulck een hofgezin, 
Voor scherreprechter, en gemeente, nederleggen; 

{==230==} {>>pagina-aanduiding<<}

Doch Godes wil geschiede, oock zonder tegenzeggen. 
Hy blijf mijn tuige: ick zweer u voor zijn aengezicht, 
Dat ick mijn leven noit het leven van mijn nicht 1583 
Noch heuren staet belaeghde, of boosheit hebb' bedreven, 
Die waerdigh zy om dus onwaerdighlijck te sneven; 1585 
Ten waer men 't oudt Geloof my opleide, als een vleck; 1586 
Waer voor ick gaerne sterf, en offre dezen neck 
En lesten druppel bloets. Mijn eenigh welbehagen 
Omhelst in 't beelt mijn' Heer, mijn' Godt, aen 't kruis geslagen: 1588-89 
Hy sterck' mijn hoop: ick hoop door deze korte doot, 
Bezuurt te zijner eere, in dien gerusten schoot 1591 
Der endtlooze eeuwigheit onsterfelijck te leven, 
By zoo veele Engelen en zielen, als 'er zweven, 
En wachten om mijn bloet, het welck mijn vlecken spoel', 1594 
Gelijck een offerhant, te brengen voor Godts stoel. 


Biechtvader: 
Ick zie hoe d'Engelen haer plaets om hoogh bereien. 


Burgon: 
Men zagh hier op terstont zeshondert oogen schreien, 
En onder al dien hoop, die Stuart vloeckt, en haet, 
Is naulijcks een zoo boos, die niet zijn tranen laet. 
Nu knielenze, en men stort gebeên van wederzijden. 
Zy, met de haren, leest ons Lieve Vrouws getijden 
Godtvruchtigh in Latijn, roept Godt en Kristus aen, 
Zijn Moeder, d'Engelen, en al die om hem staen, 
Gezalight en gereet de ziele te bejegenen. 1604 
Zy bidt dat Godt de Kerck, haer Rijck en Zoon wil zegenen, 
De Seine, en oock den Teems, ja zelf de Koningin 1606 
Elizabeth, haer bloet, en errefvyandin. 1607 
Zy bidt voor schijngerecht, en scherreprechter mede, 1608 
En wenscht haer vyanden en vloecken rust en vrede. 1609 
Aldus beveeltze Gode, en Kristus haren geest, 1610 
Herkust het Kruisbeelt vast, om hem, die 't hart geneest, 1611 
En spreekt: O JESUS, wil u mijner toch ontfarmen: 
En even eens ghelijck ghy hingt met opene armen 
Aen 't bloedigh Kruis gehecht, zoo neem my, nu ick ga 

{==231==} {>>pagina-aanduiding<<}

Ten offer, in den schoot en arm van uw gena. 


Biechtvader: 
Gekruiste, eilaes! verhoor haer zuchten, en gebeden. 


Burgon: 
Hier op begintze zich voor 't allerlest t' ontkleeden. 
De scherreprechter knielt, en bidt vergiffenis, 
Hem gaerne toegestaen, die al te vaerdigh is 1619 
Om heiloos met zijn hant haer feestgewaet t'ontwijden; 1620 
Een snootheit, die te snoot, haer geensins staet te lijden. 1621 
z'Ontzeit dien snooden dienst uit edelmoedigheit. 1622 
De Joffers helpen dan vol drucks de Majesteit, 
En Eruit, gereet om Godt in 't zaligh licht te kussen. 
Zy kustze, en kruistze in 't einde, en zeit, om haer te sussen: 1625 
Misgun mijn ziel geen rust van al 't geleên verdriet. 
Zy zegent blijdelijck haer dienaers, en gebiet 
En wijst de schreiende te scheiden, te vertrecken, 
Die met 't gewijde doeck haer vrolijcke oogen decken, 1629 
Ja zonder datze in 't minst, voor 't grimmen van de doot, 
Haer levendige verf in 't aenschijn eens verschoot. 1631 
Zoo knieltze voor het block, en roept uit deze ellende: 
O Heer! ick hoopte op u: bezwijck my niet in 't ende: 1633 
Ontfang, ontfang mijn' geest. Zoo buightze haren hals, 
Noch trotser dan een zwaen, na zoo veel ongevals, 
Op 't Puriteinsch altaer. Hoe kan het Godt verdragen! 
Zoo scheit de moortbijl hooft en lichaem met drie slagen. 
Elizabeth, nu drinck uit deze oprechte borst 1638 
Mariaes bloet, en lesch dien ongeleschten dorst. 


Biechtvader: 
Dat Godt haer vyandin dit tot geen bloetschult reken. 
Triomfe: lof zy Godt, zy heeft den palm gestreken. 1641 
Ick kniel uit danckbaerheit: zy heeft dien strijt volstreên. 
MARIE, eilaes gedenck uw dienaers hier beneên. 


Burgon: 
De scherreprechter grijpt het hooft op by de vlechten, 
Dat hooft, door geen berouw aen 't levend lijf te hechten, 

{==232==} {>>pagina-aanduiding<<}

Dat bloedigh hooft der ree gekroonde Kristheldin, 1646 
En roepende overluit: Godt hoede ons Koningin; 
Wordt vrolijck toegejuicht van Graef en Deken t'zamen: 1648 
Zoo moetenze vergaen. De Kentenaer spreeckt: Amen; 1649 
Terwijl een jeder weent van rouw en hartewee, 
Dat scherper dan de bijl zoo menigh hart doorsnee. 
Noch speelt en leeft de ziel in bey de diamanten 
Der oogen met haer vier, en blinckt aen alle kanten. 1652-53 
Het laeuwe en roockend bloet in zilvre beckens stremt. 1654 
Ick weet naeu wat ick zegh, zoo wort mijn hart beklemt. 


Biechtvader: 
Dit Martelbloet roept wraeck, en houdt niet op van tergen. 1656 
Dat zich Herodias uit schaemte ga verbergen, 1657 
Versteken in het hof: zy heeft dien wrock gebluscht, 
Al veinstze zich bedroeft, gesteurt en onbewust. 1659 
Zy koelde haren moedt: maer 's overledens assen 1660 
En geest zal haer op 't bed des midnachts noch verrassen; 1661 
Des middaghs aen den disch vervolgen, dootsch en bleeck; 
Verandren haer bancket en wijn in gal en eeck; 1663 
Den slaep en zachte rust in gruwelijcke spoocken. 1664 
Het knagend hart wil haer ten brein, ten kop uitroocken, 1665 
Bezwalcken al het hair met bang en bloedigh zweet. 1666 
Zy zal by naere nacht verbaest, met kreet op kreet 1667 
Verschricken hofgezin en hof en kamenieren, 
En, als een Razerny, door zael en kamer zwieren; 1669 
Tot dat haer struick verdorre, en elck Maries zoon, 1670 
Geheel Britanje door, geluck wensche op den troon. 


Burgon: 
Wat zien wy? och! het lijck, door d'opene gordijnen, 
  En Joffers daer rontom, die by de lijcktorts quijnen, 1672-73 


{==233==} {>>pagina-aanduiding<<}

REY VAN STAETJOFFEREN. BIECHTVADER.

Rey: 
Ontfang ons klaghte en lijckgebeden, 
O Roomsche Roos, noch versch gesneden 
Van uwen steel; hoe knap 1676 
Verliest ghy geur en sap! 
Hoe ras verwelcken en verslenssen 1678 
Uw bladers! Sterfelijcke menschen, 
Het schoonste, dat ghy ziet, 
Wat is het schoonste? niet. 1681 
Een oogenblick, een blick gaet strijcken 1682 
Met d'eere en 't licht der Koningkrijcken. 
Een buy ontkleet die bloem 
Van al haer pracht en roem. 
Een nevel, och! voor ons te duister, 
Berooft die zon van al haer' luister, 
Benijt ons droef gezicht 
Dat hartverquickend licht. 
Die flonckrende oogen zijn geloken, 
't Aenminnige gezicht gebroken, 
Die scherpe stralen stomp, 1692 
Het lichaem slechts een romp; 
Dat lichaem, 't welck Valois verwarmde, 
Dat den Dolfijn Francois omarmde 1695 
Met zulck een' gloet en zwier, 
Is kout, en zonder vier. 
Zoo veele op een gehoopte gaven 
Zijn t'effens onder 't kleet begraven. 1699 
Schenkaedien van Natuur, 1700 
Wat zijt ghy kort van duur! 
Het purper ziet zijn' glans versterven: 
Hier moet de kroon haer' luister derven. 
O gaven van 't geluck, 1704 
Hoe smelt ghy wech in druck! 
't Is al vergeefs wat wy vermanen, 1706 
Vergeefs gestort een' dauw van tranen; 
De lentetijt komt weêr, 
Dees telge nimmermeer. 


{==234==} {>>pagina-aanduiding<<}


Biechtvader: 
Gedult, ô klaghtgenoten! 1710 
De kleenen en de grooten 
Zijn onderworpen 't lot 
Der sterflijckheit, van Godt 1713 
Hun opgeleit op d'aerde; 
Toen d'eerste misdaet baerde 1715 
De bleeke en bange doot, 
Daer Eve, uw moeder, vloodt 
(Van d'oude slang bedrogen) 
Voor d'aldoordringende oogen. 
Of treurt ghy om de wijs 
Van sterven? Dees heeft prijs 
En eer by Godt hier boven; 
Daer d'Engelen haer loven, 
Die by MARIE zit, 
In 't onbesmette wit, 
Gekroont met martelstralen; 
Daer hemelsche koralen 
Verheffen Stuarts deught, 
In 't licht van 's hemels vreught, 
Door dicke droeve dampen 1730 
Van tranen bloet en rampen, 
Gestegen by Sint Jan, 1732 
Den ongeveinsden man, 
Wiens heiligh hooft verzade 
De dertele ongenade 1735 
Der booze Tirannin, 1736 
Die, als een looze spin, 
Hem ving in 's kerckers netten, 
Om namaels haer bancketten 1739 
Te kroonen met dien kop, 
Gestooft in 't bloedigh sop 
Van zijn godtvruchtige aderen. 
De Martelaers vergaderen, 
Na veel verstroitheits, daer, 
By deze ontelbre schaer: 
Triomfe volght het lijden 

{==235==} {>>pagina-aanduiding<<}

Van hun, die WETTIGH strijden. 1747 
Men wisselt wijsselijck 
Het aertsche om 't eeuwigh Rijck. 


Rey: 
Geluckigh zijnze, die de schatten 
Des rijcken hemels hier omvatten 
Met d'overleên, die trots, 1752 
Gelijck een vaste rots, 
Van 't Puriteinsche schuim bedolven, 
Ontzagh noch storm noch watergolven 1755 
Van Babels razerny, 1756 
En dolle kettery, 
Uit Wyklefs helsche borst ontsprongen; 1758 
Ontzagh geen zee vol lastertongen 
En adderen vergift, 
Gezogen uit de Schrift; 
Maer stack het hooft uit gloende baren 
Van kercken en verwoeste altaren, 
Beschimpt door 't nieuw geloof, 
Verhit op outheits roof. 1765 
VOLSTANDIGE, verhoor ons smeken. 1766 
Vertroost uw weezen, die noch steken 
In dezen paddepoel, 1768 
En offer voor Godts stoel 
Ons tranen, die uw lijck besprengen, 1770 
Waer onder wy het zuchten mengen 
In ons benaude lucht. 
Het schreien, het gezucht 
Verlicht het knijpen van de smerte. 
Het schreien zet den druck van 't harte: 
Het doet Maryen wel, 1776 
Daer zy Emanuël 1777 
Met tranen op zijn graf beschreien, 
Met liefdetekenen geleien, 
Als wy, een klein getal, 1780 

{==236==} {>>pagina-aanduiding<<}

Maries lijck. Waer zal 
d'Onzatte Wraeck het rust vergunnen? 1782 
Wy doen, helaes! al wat wy kunnen. 
Al wat ons overschiet 
Zijn tranen, anders niet. 


Biechtvader: 
Verbijt uw droefheit wat: ick zie de Graven komen, 1786 
En tronien, van schrick en boosheit ingenomen. 1787 
Zy sidderen uit angst, en schijnen onversaeght. 
My dunckt ick voel wat worm hun boos geweten knaeght. 

DE GRAVEN. BIECHTVADER.

De Graven: 
Die last is uitgevoert, al 't Rijck aen ons verbonden. 
Heer Talbot, voort te post, te paerde hene, om Londen, 1791 
Van hoope en vrees beknelt, te zeegnen met dees maer, 1792 
Waer op het heeft met smart gevlamt zoo menigh jaer. 1793 
Wat opspraeck hier op vall' by Koningen en Heeren, 1794 
Dat staet niet ons, die slechts bedienaers zijn, te keeren; 1795 
Maer zelf de Koningin, en 't gansche Parlement. 1796 
Oock is het hoogh verraet de weerelt door bekent. 
Laet vry den Roomschen Draeck met zeven hoofden lastren, 
En die, van Godt veraert, den puren teckst verbasteren; 1799 
Rechtschapen Engelsman weet beter, en beseft 
Den noot en 't Rijcksgevaer, eer 't ongeval hem treft. 
Hy weet hoe noode wy ons dierverplichte necken 1802 
Begaven onder 't juck van 't nootrecht te voltrecken. 1803 
Ja zelf tot belgens toe der wijste Majesteit, 1804 
Die met haer eige hant ons dit heeft opgeleit. 
Hy ziet op perckement, getuigen, blijcken, zegels, 1806 
Op nootwet, erfgewoonte en welgegronde regels, 
By oude ervarenheit beslepen, vast gestelt, 1808 
Tot nootweer tegens moort en lagen en gewelt, 
En wat men wijders brouwe, om listigh in te sluipen, 1810 
Het Recht van Godts gemeente en staten t' onderkruipen. 1811 

{==237==} {>>pagina-aanduiding<<}

Heer Amias, bezorgh dat al het overschot 1812 
Van toestel, bijl en block, en kussen en schavot, 
Behangsels, beckens, bloet, en wat de scherreprechter 
Van kleedren of cieraet genoten hebbe, of echter 1815 
Verwacht, gezuivert werde, en gansch tot asch verbrant, 
Op dat afgodery en haet en misverstant 1817 
Geen stof tot kerckschandael of weerwraeck hier uit vissche; 
En dit begraven blijf met haer gedachtenisse. 
Hoe nu, wie breeckt ons 't hooft met huilen en gezucht? 
Dit jancken is onnut, dit ydele gerucht: 1821 
Men staecke al dit gesteen: Mevrouw verlost van pijne 
Is doof voor uw gekerm. Men schuive de gordijne, 1823 
En drijfze van het lijck. De ziel vooruitgetreên, 
Bevint geen baet of troost by Babels lijckgebeên. 1825 


Biechtvader: 
Ghy Heeren, matight toch en toomt wat uwen toren: 
Wy zijn in dat geloof gewonnen en geboren, 
En droncken 't met de melk van moeders borsten in. 
De Joffers, doot van rouw, om haere Koningin, 
Ontlasten het gemoedt, en zijnze 't zielrecht schuldigh. 1830 


De Graven: 
Zy heeft haer schult betaelt: wat raest ghy ongeduldigh 
En steurt de rust van 't huis! dit kermen komt te spa. 


Biechtvader: 
Ons bloode hoope drijft voortaen op die gena, 1833 
Dat ons 't gebalsemt lijf, wiens ziel met Gode ruste, 1834 
Naer 's overleêns verzoeck, magh vrijstaen van dees kuste 1835 
Te voeren in den schoot der moeder, of het graf, 
Daer heur gemael Francois zijn kroonen met den staf 
Zoo vroegh heeft afgeleit, en wacht zijn wedergade. 
't Verzoeck is kleen: gedenckt of hy en zy 't u bade. 1839 


De Graven: 
Wat grafstede, of wat graf, wat staetsi 't lijck verbeit, 1840 
Dat staet het minste aen ons, maer aen haer Majesteit, 
En eischt beraet en tijdt: men magh u eer niet slaecken: 1842 

{==238==} {>>pagina-aanduiding<<}

Terwijle blijf de kist, van niemant te genaecken, 
Besloten in de zael, bewaeckt met wacht en slot, 
En wachte t'zijner tijt het hoffelijck gebodt: 1845 
Doch magh ons gissing nu een wijl voorhene draven; 1846 
Wy zien de doode haest te Petersburgh begraven 1847 
Met overdaet van pracht, by Koningin Katrijn, 1848 
En dezen sleep, in rouw en jammerlijcken schijn, 1849 
Haer volgen achteraen; daer drang van menschen leere, 
Hoe licht het wanckel radt der hoven ommekeere. 


Biechtvader: 
O zalige Katrijn! ô bloem van Arragon! 
Die nu zoo lieflijck slaept, men zagh u, als een zon, 
In tranen ondergaen, terwijl uw deughden bloncken; 
En zal uw wederga, Marie, neergezoncken 
Beneffens uwe kist, en onder eenen zerck, 1856 
Verzellen uw gebeente, in Godts ontwijde kerck; 1857 
Zoo troost malkandre noch. Hoe past ghy twee te gader, 
In leven en in doot! De moeder en de Vader 1859 
Verdruckten u te hardt, ja buiten schijn van schult; 1860 
De dochter leerde dees de lessen van gedult: 1861 
Het strecke u beide om hoogh tot rijcker martelzegen; 1862 
Terwijl wy hier benaeut, gekerckert, en verlegen, 1863 
Ons spieglen aen uw kruis, der vromen eigen lot. 1864 
Zoo groeie en bloei de Kerck: zoo ga men recht naer Godt. 

EINDE.