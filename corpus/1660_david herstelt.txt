Koning David Herstelt. 

Treurspel. 

Het eerste bedryf.

JOAB. SOBI.

Joab: 
Prins Sobi, recht te pas, van Godt den albeweeger 1 
Uit Rabba hier gestiert, met voorraet voor het leger, 2 
Verkuntschapt ons zijn komst. wachtmeester, ga terstont, 3 
Onthael hem naer zijn' staet. dees heide en dorre gront 4 
Eischt toevoer voor het volck, dat, moede en mat van trecken, 
Dry etmael, zonder rust, niet lang den disch kan decken 
Met kost, van Machir, en Bersillai onverwacht 7 
Ons hier te Manaïm miltdaedigh toegebragt. 8 
Een leger hoeft te veel om dagelijx te teeren, 
En wat de maege ontbreeckt, zou 't hart aen moedt ontbeeren. 10 
Een hart, dat vechten wil, eischt nooddruft. een soldaet, 11 
Die wel gedost is, en gevoedert, eer hy slaet, 12 
Verstreckt een dubbel man. de zenuw wort gesteven, 13 
Het zwaert met grooter moedt den vyant toegedreven. 14 
Daer komt prins Sobi, ruim tien jaeren na den dagh, 
Dat ick te Rabba hem 't gebiedt opdraegen zagh, 16 
Toen ons het lang beleg zoo zegenrijck geluckte, 
En David Hannons hooft die goude kroon ontruckte. 17-18 
Hy is noch danckbaer aen den koningklijcken helt, 19 
Zijn' leenheer, die hem heeft in broeders erf herstelt, 20 
En Ammons oudt gezagh. laet hier geen licht ontbreecken. 

{==111==} {>>pagina-aanduiding<<}

Trouwanten, spoet u: past meer fackels aen te steecken. 22 
Zijt welkom, brave prins. hoe komtge hier zo spa? 23 


Sobi: 
Doorluchtste veltheer van den koning, wiens gena 24 
Ons eeuwigh houdt verplicht, ick koom uw legerhutten 25 
Met luttel voorraets van 't geberght' noch onderstutten. 
Ontfang tapijt, matras, en vaten, beckens mê, 
  Meel, honig, tarwe, gerst, en zuivel, vrucht, en vee, 27-28 
Geringe tekens van een danckbaer hart, met eenen 
Ons lijfwacht, u ten dienst. gebie: wy trecken heenen, 
Waer koning David lust te trecken, om den zoon, 
Die zijnen vader stout naer 't hart steeckt en de kroon, 
Te helpen stuiten, en dat ongelijck te slechten. 33 


Joab: 
Getrouwe prins, men kent in hooge noot d'oprechten, 34 
En vrienden. louter gout blinckt heerlijck op den toets. 35 
De koning, balling uit zijn hooftstadt, met meer moedts 
Dan maght voorzien, laet zich uwe aenkomst wel gevallen. 37 
Hy rust een kleene wijl: wy waecken voor de wallen 
Van Manaïm. men wacht op 't rijzen van den dagh. 


Sobi: 
Het lustme midlerwijl, indien 't u beuren magh, 40 
Te hooren hoe het stont met uwe twaelef staeten; 41 
Waerom Jerusalem zoo plotsling wiert verlaeten, 
De stoel van Jesses rijck het oproer ingeruimt. 43 


Joab: 
De zeeman, die den storm opsteecken ziet, verzuimt 
Geen zeil te strijcken, eer hem 't onweêr koom' verrassen. 
Het was geen slapens tijt, maer tijt op 't roer te passen. 
De reetste haven in te loopen diende ons best. 47 
Dit oproer spreide zich door 't lant, gelijck een pest, 
Sloegh voort van stadt tot stadt. de twalef stammen spanden 49 
Eenstemmigh t'zamen om den vader aen te randen, 
Ter liefde van den zoon: en eermen 't onweêr hoort 

{==112==} {>>pagina-aanduiding<<}

Van verre komen, stormt het vreeslijck op de poort 
Te Sion, daer het krielt van weifelende tongen. 53 
Wy vonden binnen en van buiten ons besprongen, 
  Verkozen oostwaert op de brullende woestijn: 55 
  Daer ons 's aertspriesters zoons, in dien verbaesden schijn, 56 
Ontdeckten hoeze stil, in eenen put gescholen, 
't Gevaer ontslipten, en, gelijck hun was bevolen, 
Vermaenden d'overzy der stroomende Jordaen 
Te kiezen in der nacht, by 't schijnen van de maen, 
Eer wreede Achitofel met twalefduizent mannen, 
Gelijck hy voorsloegh, ons naerzettende aen quam rannen. 62 


Sobi: 
Uw heil bestont in 't vliên met volle ren en toom. 63 
Maer nu, hoe ging het voort? 


Joab: 
de koning koos den stroom, 
Op dees waerschuwing voor den stouten scepterrover, 
En raeckte, toen de zon eerst opquam, 't water over, 66 
Langs wadde, en zantplaet, met zijn vaertuigh, balck, en ton. 67 
Noch schroomden wy 't gevaer, hoewel men d'oostzy won, 68 
En spoedden langs den stroom, dry dagen, en dry nachten, 
Van Jericho tot hier, daer wy den vyant wachten 
Alle oogenblicken, met dees kleene macht voorzien. 


Sobi: 
Waer ick u dienen kan, gy mooghtme vry gebiên. 
Het loop' zoo hoogh als 't wil, mijn vorstendom staet open. 73 


Joab: 
Wy slaen 't niet af, mijn heer: want hier valt min te hoopen, 74 
En meer te vrezen voor den koningklijcken stam. 


Sobi: 
Hoe droegh den zoon zich, toen hy binnen Sion quam? 76 


Joab: 
De zon quam 's morgens niet zoo dra het hof beschijnen, 
Of haer gemoete een kreet uit d'opene gordijnen, 78 
Een kreet van al de stadt, die, vol verbaestheit, zagh 79 

{==113==} {>>pagina-aanduiding<<}

Hoe die verwaten zoon op 't gulden hofdack lagh 80 
In d'armen, en den schoot van vaders bedtgenooten. 
Het heiligh hemelsch licht, gedootverft, en verschooten 82 
Van zulck een' gruwelstuck, scheen drywerf achter uit 
Te vaeren, toen al 't hof met een bazuingeluit 84 
De burgers opweckte, om het lasterstuck t'aenschouwen. 85 
Dit gaf den weiflaer, die noch twijfelde, een betrouwen, 
Dat d'onverzoenbaerheit nu eeuwigh tusschen zoon 
En vader stant greep, hy gerust de nieuwe kroon 88 
Aenhangen moght. op dit gerucht en lantgeschater 
Viel wat noch tegenstont hem toe, gelijck het water 90 
Door een geborste sluis. wat wachtenwe anders, als 
De twalef stammen met den dagh op onzen hals? 


Sobi: 
Hoe stinckt die schelmsche Soon nu zijnen vader tegen! 93 


Joab: 
De blinde vader is noch min met zich verlegen 94 
Dan met dien bozen schelm. zoo gy den koning spreeckt, 
Rep van geen' Absolon, die hem naer 't harte steeckt, 
En nazet in zijn zogh. zoo wy de zege derven, 97 
Wat David aenhangt zal met David moeten sterven. 
Wie anders rekent is verbystert, en, te spa 99 
Tot kennis komende, zal 't leeren met zijn scha. 
Hier is meer moedt dan hoop in 't leger. loopt de zegen 
In 't vechten hant voor hant het recht des konings tegen, 102 
'k Getroostme in 't harrenas te sterven, als een helt: 
En koome ick Absolon bejegenen in 't velt, 104 
Dit zwaert, in Davids dienst gebruickt een ry van jaeren, 
Zal dien veraerden en weêrspannigen niet spaeren; 106 
De vader duide 't, en versta het zoo hy wil. 107 
Men schimpt met geene kroon: dit is een bloetgeschil. 108 
De broederslaghter heeft zijn bloet niet quijtgeschouden, 

{==114==} {>>pagina-aanduiding<<}

De zusterschennis dien geweldenaer vergouden, 
In vaders weêrwil, en dit recht zelf toegestaen. 109-11 
Wy volgen 't spoor, waer op hy ons is voorgegaen, 
En nu met grooter recht: want daer de zoon den vader 
Verongelijckt, en, als een schalck en aertsverraeder, 114 
Den staet verkracht, dat is een schult, die hooger klaeght 115 
Dan 't overweldigen en schenden van een maeght. 
Hy rechte, op dat noch nijt noch tijt zijn' naem uitwisse, 
Een marmereerbeelt op, ter erfgedachtenisse, 
  In 't koningklijke dal, omtrent Jerusalem: 117-19 
Maer 'k zweer het anderwerf, en zal 't oock houden, hem, 
[Kan dees gevloeckte het ontworstlen noch ontvechten,] 121 
Eene erfgedachtenis een' steenhoop op te rechten, 122 
Ter eere van zijn lijck, dat ieder overal 
Aen zijn baldadigheit wel eeuwigh dencken zal. 124 


Sobi: 
Verdaeght u Absolon, de koning zal in 't strijden 125 
Vooruittreên, om den zoon al vechtende te mijden, 126 
Te vangen ongewont, en levendigh, indien 127 
Het mooghlijck zy. 


Joab: 
geensins, men zal hier in voorzien. 
Den zoon te spaeren waer het rijck en 't leger waegen. 
Dit is geen spiegelstrijt. hier volgen op de slaegen 130 
Quetsuuren, dooden, waer men toehouwt, steeckt, en schiet. 
Verschoont de vader hem, de zoon verschoont hem niet, 
Maer past den vader door den helm in 't hooft te treffen. 133 
Hier sneuvelt een van beide, eer staet geen rekninge effen. 134 
Men hoope op geen verdragh: want schoon de vader sterft, 
Noch blijft de vyantschap, die op den nazaet erft. 136 
Staetzuchtige Absolon zal Salomon niet wijcken, 137 
Al zou hy anderwerf de rijcken tegens rijcken, 
De leeuwen tegens een ophitsen in een perck. 139 
Gy voorraetmeesters, voort, valt daetelijck aen 't werck, 
En deelt dien vooraet uit aen alle legersteden. 
Belieft het u, mijn heer, laet ons naer binnen treden 

{==115==} {>>pagina-aanduiding<<}

Ter poorte in, daer misschien de koning, opgeweckt 143 
Uit zijne ruste, vraeght waerom mijn komst vertreckt. 144 

  
    
  REY VAN HOVELINGEN.
  
Zang: 
De hemel zorght voor zijn getrouwe vrienden 
In hunnen noot. 
Godt spijsde ze al die hem van harte dienden, 147 
Uit zijnen schoot. 
Hy weet in noot zelfs onbesneên te wecken. 149 
  Wie had gedacht 
Dat Sobi noch dus spa zou herwaert trecken 
By duister nacht, 
Om voorraet en nootdruftigheit te schaffen 153 
Voor 't oorlogs volck! 
De hemel straft, en zalft noch onder 't straffen. 155 
Eer zoude een wolck 
Zich openen, en hemelsch manne regenen 157 
In 's hongers mont, 
Dan d'opperste zijn dienaers niet zou zegenen 
  Naer 't out verbont. 160 


Tegenzang: 
De vaders, die in heiden, en woestijnen, 
Op 't woeste velt, 
By duizenden van elck verlaeten schijnen, 
En voor 't gewelt 
Van Faro vliên, om, vry van slavernyen, 
En zonder smet, 
Den hemel zijn slaghtoffers toe te wyen 167 
Naer Moses wet, 
Bevonden hoe de hemelsche genade 169 
  Hen onderhiel, 170 
Toen Godt al 't heir zoo lang met man verzade, 171 
Dat nederviel, 
Gelijck de dau, daer zy op blijde wijzen 174 
En rijcken lof 

{==116==} {>>pagina-aanduiding<<}

Uit danckbaerheit en yver, opwaert rijzen 
Naer 't hemelsch hof. 175-76 


Toezang: 
Een edel hart schept altijt vreught 
In weldoen, en een oude deught 178 
Wort dickwijl noch in acht genomen. 
  Prins Sobi, in zijn erf herstelt, 180 
En 's vaders groot gebiet, vergelt 181 
Dees weldaet noch, ten troost der vroomen. 182 
De helt vergeet zijn eigen nut, 
Op dat hy 's konings leger stut, 
Dat hulp behoeft, in dit geweste 
Ter noot gevlught, en onvoorzien 186 
Van nootdruft door het haestigh vliên. 
Een danckbre geeft zijn hart ten beste. 188 





{==117==} {>>pagina-aanduiding<<}


Het tweede bedryf.

VEERWACHT. JOAB.

Veerwacht: 
Op mannen, op, 't is tijt den veltheer op te wecken: 189 
De vyant boven 't veer, is reede aen 't overtrecken. 
Roept Joab op: 't is tijt. de noodt eischt kort beraet. 
De vyant dient gestuit, eer hy een schipbrug slaet, 
Of zijne ruitery geraeckt aen 't overzwemmen. 
Men kan met min gevaers hem voor den lantstroom temmen 194 
En stuiten, eer hy, met den voet op 't vaste lant, 
Zijn regementen en slaghorden in 't vierkant 
En schrap zet, en u hier in 't leger koom' bestoocken. 


Joab: 
Wel veerwacht, komt gy, eer het oosten is ontloocken, 198 
Ons stooren op de wacht? wat tijding van het veer? 


Veerwacht: 
De vyant dondert op. 200 


Joab: 
zoo kunnen wy, om d'eer 
Van 't velt, in 't harrenas een kans te zamen waegen, 
En beter voor de vuist, dan uit bedeckte laegen. 202 
Laet hooren hoe gy hem gewaer wiert op de wacht. 


Veerwacht: 
'k Lagh tegens d'aerde met mijn oor te middenacht, 204 
En luisterde eene poos, by 't schijnen van de starre. 205 
Ten leste beefde d'aerde, en een gerucht van verre 
Quam zachter in het eerste, allengs wat luider by, 
Getrap van voetvolck en een draf van ruitery. 208 
Toen scheenen standerden, rondassen, beuckelaeren, 209 
Helmet, en harnas zich voor d'oogen t'openbaeren, 210 
Te blickren, flickeren, langs d'oevers van den stroom, 
Tot dat het brieschend paert ons opweckte uit dien droom. 
'k Verliet de westzy, daer ick waeckte op mijn getijde, 213 
En zwom op dit gerucht terstont aen d'overzijde, 
Om veiligh te bespiên wat hier op volgen zou, 

{==118==} {>>pagina-aanduiding<<}

En my te quijten van mijne opgeleide trou. 216 
Zy trocken boven 't veer. de wagens volghden achter, 
En stiller, om geen lucht te geven aen den wachter 218 
Van 't veer. men hoorde 't paert te wedt gaen in den vliet, 219 
En ruisschen langs den kant, door lies, en bies, en riet, 
Eerst weinigh in getal, daer na geheele troepen. 
Wy riepen: houdt, waerheen? zy tegens ons aen 't roepen: 222 
Wy zoecken d'overzy. waer nestelt d'oude haes, 
Die, bloode, en zonder hart, om luttel jaghtgeraes, 
Den hoogen bergh verliet, en, over stroom gezwommen, 
Den jaeger vlught, die stout zijn leger heeft beklommen? 226 
De bracken zullen hem naerspooren, en zijn lucht 
Opsnufflen, daer hy voor de hazewinden vlught. 227-28 
Ick koom met deze maer naer 't leger toe gevlogen. 
Mijn heer, waeck op, en zie den vyant onder d'oogen. 230 
Men moet hem stuiten, eer hy d'oostzy wint van 't veer, 231 
Of wachten voor dees stadt, op 't spits van uw geweer. 232 

DAVID. JOAB.

David: 
Hoe staet het, Joab? brengt dees bode ons nieuwe maeren? 


Joab: 
De vyant, boven 't veer alreede aen 't overvaeren, 
Wil ons bestormen. zet nu alle krachten by. 


David: 
Abisaï, treck op met al de ruitery. 
Verbie den vyant voet te neemen, en te landen. 237 
Een man zoo goet als tien, rept gy by tijts uw handen. 238 
Laet hem uw tanden zien. laet hondert, van een duin 
Of hooghte, elck rustigh met een heldre krijghsbazuin 240 
Hem wellekomen. dat geluit zal schricklijck schreeuwen, 
Verdoven 't brullen van zijn woeste en wulpsche leeuwen. 242 
Zy weeten niet hoe sterck ons maght is aengegroeit: 
Gelijck een waterstroom, die hoe hy laeger vloeit, 
Hoe breeder heene bruischt, door gunst der mindre vlieten, 245 

{==119==} {>>pagina-aanduiding<<}

Die in zijn' boezem elck hun waterkruick uitgieten. 246 
Treck heen, Godt zegene u, dat gy het oproer stuit. 
Beletge d'overvaert, dat wint een slagh vooruit. 248 


Joab: 
En of de vyant hem te sterck quaem overvallen? 


David: 
Hy heeft een' rug en wijck aen deze legerwallen, 250 
En vest van Manaïm. ruck heene: haest u: voort 
Wachtmeester, herwaert: kom ontfang al stil het woort. 252 
Verzuim geen ronden. pas de schiltwacht uit te zetten. 253 
Nu wet de hooge noot de kracht der oorloghswetten. 254 
Kornellen, hopliên, elck bewaer' zijn regement, 255 
En standert. vint gy een' verdacht, en niet bekent, 256 
Men schupp' hem 't leger uit. men moet bespieders mijden. 257 
Verraeders schupten ons. 'k getroost my eer te strijden 258 
Met tien getrouwen, op wier woort men vast magh staen, 259 
Dan met een vaendel volx in 't vlacke velt te slaen 260 
Op 't ongewis, hoewel zy 's konings standert zwoeren, 261 
d'Alziende kent dit hart. een burgerkrijgh te voeren 
Valt lastigh voor een ziel, die bloetvergieten haet. 263 
Wie had het oit gedacht dat zich de gansche staet 
  Zou kanten tegens ons, voor wien de Filisteenen, 265 
  Syriers, en Jebuzeen, en Moabs heir verdweenen, 266 
Wechsmolten, als de sneeu voor 't steecken van de zon. 
'k Verlichte 't lastigh juck der stammen, waer ick kon, 268 
Heb al de rijxgrens van haer vyanden geveilight, 269 
Den roof der afgoôn Gode en godtsdienst toegeheilight: 270 
Nu rot d'ondanckbaerheit van ouderdom en jeught 
Te hoop, misbruickt mijn bloet, vergeet alle eer en deught, 271-72 272 
Voorheen genoten, en vervolghtme in ballingschappen, 
Om my, van kroon berooft, uit haet op 't hart te trappen: 
Doch 'k wil het eer mijn schult, en Godt, die my beproeft, 
Toeschrijven, als mijn' zoon. och Absolon, bedroeft 

{==120==} {>>pagina-aanduiding<<}

Gy 't vaderlijcke hart? nu treuren mijn gezangen. 277 
De harp, in rou, blijft stom, en aen de muuren hangen, 
Tot dat het d'opperste, der vroomen toeverlaet, 
Belieft my wederom in mijnen eersten staet 
Te stellen, zijnen naem en dienst alleen ter eere. 


Joab: 
Het is geen wijze dat een krijghshelt triomfeere 282 
Voor 't strijden, en de noot verdaghvaert ons ten strijt. 283 
Dit klaegen vordert niet. men schick' zich naer den tijt. 284 
Met jammerklaegen is dit stuck niet uit te rechten. 285 
De blancke degen moet het ongelijck beslechten. 286 


David: 
Stont my te strijden naer den jaerelijxen stijl, 287 
Of tegens den Eufraet, of d'oevers van den Nijl, 
Of Arabier, of Parth, het zoume niet verdrieten 
In mijnen ouden dagh het harnas aen te schieten: 
Maer tegens Absolon, mijn bloet, in 't perck te treên, 
Dus grijs en afgeleeft, dat 's duizent doôn op een 292 
Gestapelt. moght hy voor den veltslagh noch bedaeren, 
En 't zwaert neêrleggen: 'k hechte een ry van blijde jaeren 294 
Aen mijnen ouderdom: nu mat de vrees my af. 


Joab: 
Gy jammert, en hy bout triomfen op uw graf. 


David: 
Achitofel draeght schult, die zit ons op de hielen, 
En stijft den zoon, die licht voor vader neêr zou knielen, 298 
Hem smeecken om genade. een wulpsche oploopentheit 299 
Verruckt het heete bloet, te jammerlijck misleit. 300 
Godt schenn' den schender, die dit brout, en, eeuwigh wrockent, 301 
Den jongling en al 't rijck zoo helsch heeft opgerockent. 302 
Stont dit te middelen, ick zont gezanten uit. 303 


Joab: 
Indien de ruitery het overvaeren stuit 
Wort tijt gewonnen, en het volck, uit alle streecken 

{==121==} {>>pagina-aanduiding<<}

Aen 't overloopen, zal het hooft des oproers breecken, 306 
Uw maght, aen 't groeien, met groot aenzien en ontzagh 
Den wederspannigen zien smeecken om verdragh. 308 
Het evel, nu niet rijp, eischt tijt. het bloet moet koelen, 
De krancke dan met vrucht de nasmert eerst gevoelen. 309-10 


David: 
Wie ziet het ende van dit burgerlijck geschil? 311 


Joab: 
Men stuite het begin. hy woel': wy leggen stil. 312 
De veltvliet Jabok houdt hier Galaäd gescheiden. 313 
De noortzy levert gras, de zuitzy bosch en heiden, 
Ontzeght den vyant voêr, indien hy over ruckt; 315 
En hachlijck of hem dit naer zijnen wensch geluckt. 316 


David: 
Kan onze ruitery den rijxstroom niet bewaeren, 317 
Wat zoude Jabok, smal van kil? gy hebt ervaeren 318 
Hoe Ammon, als uw paert in Jabok ging te wedt, 
Met al zijn heirkracht u den doortoght niet belet, 
  En Rabba t'ydel trotste op hemelhooge muuren. 319-21 


Joab: 
Het heir der stammen kan den honger niet verduuren. 


David: 
Men kan het spijzen van den oever der Jordaen. 


Joab: 
En zoo wy slagh op slagh 't geley des toevoers slaen? 324 


David: 
Dan stont ons dagelijx een kans in 't velt te waegen. 325 


Joab: 
Zy zouden Manaïm van achter vreeslijck plaegen. 326 


David: 
Zoo mostenze eerst hun maght verdeelen met gevaer. 327 


{==122==} {>>pagina-aanduiding<<}


Joab: 
Ick zagh geen schooner kans, en greepze voor by 't haer, 
Eer zy, van achter kael, ons wars den neck toekeerde. 328-29 


David: 
Hoewel ick out ben, en niet zonder krijghsscha leerde, 
Noit zagh mijn oordeel min door 's oorloghs nevel heen. 331 
De zoon leert vader noch met schade een' toght bekleên, 332 
Die jongen beter voeght dan oude en afgeleefden. 
Toen leeu, en beer, en reus, en heiren voor my beefden, 
Verdubbelde mijn moedt, in 't nijpen van den noot: 
Nu klopt het hart, uit schrick voor zijn vervolgers doot. 


Joab: 
Laet schricken al die u vervolgen tegens reden. 337 


David: 
Mijn misdaet tegens Godt holp deze wapens smeden. 


Joab: 
Behaeght het Gode, 't kan verkeeren op een' sprong. 339 


David: 
Verkeerde 't buiten last van Absolon, te jong 340 
Om ver genoegh te zien in 't binnenst van mijn harte. 


Joab: 
Uw hart smilt wegh van rou: hy groeit in vaders smarte! 342 


David: 
Uit loutre onwetenheit. hy draeght de minste schult. 
Den vader schort het aen inschicken, en gedult. 344 


Joab: 
Dat weet, dat merckt de zoon, en draeft hier op veel stouter. 345 


David: 
Verstont de jongling zich, hy street voor Gode en 't outer, 346 
Gelijck de stammen mijn standerden trou alom 
Hanthaefden tegens 't blint afgodisch Heidendom, 
En noit weêrkeerden dan met wapenroof, gekregen 
In veltslagh, of in steên, gewonnen met den degen. 


{==123==} {>>pagina-aanduiding<<}


Joab: 
Ick ga bespieden of de schiltwacht waeckt, of slaept. 
Een leger sluit niet, zoo 't onachtzaem ergens gaept. 352 

DAVID. REY.

David: 
De stammen, haestigh aengetogen, 353 
Zoo heet als jaegers op hun jaght, 354 
Verdrijven my den vaeck uit d'oogen, 
Verbiên den koning spa by nacht 
Te rusten in zijne oude dagen; 
En onrust breeckt my, die veroudt, 358 
Terwijl de zwacke leên vertraegen, 
  Het bloet, in d'aderen verkoudt, 360 
Geen geesten levert, als voorheenen. 361 
Zoo loopt de draet des levens af. 
Zoo ga ick op verstramde beenen, 
En sta met eenen voet in 't graf, 
Gereet en veegh om neêr te storten. 365 


Rey: 
Het leven is noch kort genoegh, 
Al komt men 't niet ontijdigh korten 
Door onrust. sterven komt te vroegh 
Voor eenen vader, aen wiens leven 
  Al 't heil van huis en kinders hangt, 
Gelijck aen u, ten troon verheven, 
Van wien al 't rijck zijn eer ontfangt, 
Dat dwazen niet bevroeden kunnen. 373 
Godt strafze die u rust misgunnen. 


David: 
  Men telt veel lichter het getal 
Van mijne grijze en witte haeren, 
Dan die uit haet van overal 
Tot mijn bederf by een vergaêren. 378 
Veel duizenden, het gansche rijck, 
Verwoet en fel met scherp en netten 380 
Een hart omringen algelijck. 381 
Zy roepen: laet ons hem bezetten. 382 

{==124==} {>>pagina-aanduiding<<}

Hoe kan ick hun gewelt ontvliên? 
Wat uitkomste is hier toch voorhanden? 
  Een eenigh hart het hooft te biên 
Zoo veel verwoede leeuwentanden? 
De horen huilt. de hondejaght 387 
Verspreit zich door woestijn en haegen. 
Waer ick my wende, dagh en nacht 
Voorvlughtigh, bang voor loze laegen, 390 
Bespieders leggen op hun luim, 391 
En loeren om my aen te vatten, 
Of in speloncken, of op 't ruim, 393 
Daer zy van alsins t'zamenspatten, 394 
  En t'zamenspannen in 't gemeen, 
Veel duizent teffens tegens een. 396 


Rey: 
Sta vast. een ongeschockt betrouwen 
Is als een diamanten schilt, 
Daer 't brosse glas zijn kracht op spilt. 
Zo quaemtge menighmael behouwen 
Uit doots gevaer, gezont, en gaef, 401 
En stapte op leeuwenhooft, en draecken, 
Die vier en vlam ter keele uitbraecken. 
Betrou op Godt, en hou u braef. 404 
Wie op getal ziet wort elendigh 405 
Verlaeten van de hooghste maght, 406 
Die als in wezen, oock in kracht 
Een zelve blijft, en is onendigh. 408 
't Is telbaer wat hier t'zamenrot. 409 
  Ontelbaerheit bestaet in Godt. 410 


David: 
O schulden, die zoo luide schreiden, 411 
Gy terght Godts streng gerecht tot wraeck. 412 
Gy houdtme wijdt van Godt gescheiden. 413 
De Godtheit, die in my haer zaeck 
Voorheen hanthaefde, heeft geene ooren 414-15 

{==125==} {>>pagina-aanduiding<<}

Om mijn gekerm en droef geklagh 
Van haeren hoogen berg te hooren: 
Dus blijft de glans van 't hoog gezagh 
Der kroone in 's oproers mist verduistert. 
  Wat baeten traenen en gekerm, 
Nu d'alderhooghste stom niet luistert 
Naer mijn gebeên, en zijnen arm 
Niet uitstreckt in verlegenheden. 423 
Het is verloren dat men zucht. 424 
Geen dau van troost verquickt beneden 
Mijn hart van boven uit de lucht, 
Die blijft gesloten. geene straelen 
Verlichten d'aertsche duisterheit 
Van wederspoet, waerin wy dwaelen, 429 
  Daer ons geen hant noch wijzer leit. 
Hoe raeckt die zwaere bloetschult effen! 431 
Godt wet hun zwaert, om my te treffen. 432 


Rey: 
Betrou op Godts barmhartigheit, 
Die al zijn wercken gaet te boven, 
  En geen boetvaerdigen ontzeit 435 
De hant te bieden. wacht van boven 
Ontzet, in 't barnen van den strijt. 437 
Hy zal u hulp uit Sion zenden, 
Verstroien 't heir van haet en nijt, 
Alle eedtverwanten en hun benden. 
Dan zult gy op den troon herstelt 
Met harp en lofzang triomfeeren, 
En wat den kam opstack in 't velt 443 
Zich aen uw voeten zien verneêren, 
  En eeren, en aenbidden dien 
Zy nu vervolgen, en vervloecken. 
Jerusalem aen 't ommezien, 447 
Begint uw aengezicht te zoecken 
Al heimelijck, en ziet den dagh 
Van uw herstelling ree geboren. 450 
't Herstellen hangt aen eenen slagh. 451 
Een slagh verloren, al verloren 452 

{==126==} {>>pagina-aanduiding<<}

Wat u weêrspannigh wiert ontrooft. 
Zoo blinck' de kroon op Davids hooft. 


David: 
Ick kan de rijxkroon niet herneemen 
Als met verlies van Absolon. 
Dan zagh men al mijn vreught bezweemen, 457 
En uitgeblust, quaem ick de zon 
Des schoonen jongelings te derven, 
  Dat aenschijn, daer mijne eer uit straelt. 
'K getroostme met die zon te sterven, 461 
Zoo zy in zulck een' afgront daelt, 
Haer glans in bloet en 's vaders traenen 
Verdrinckt. gy krijghsliên, duwt uw zwaert 
In vaders hart. ô oorloghsvaenen 
Van David, zoudtge, zoo veraert 466 
Van uwen koning, my doorsteecken 
In mijnen zoone, 't liefste pant? 
Verschoont zijn jeught, en haer gebreken. 
  Verdelght men hem in dezen stant, 470 
Zoo sterft mijn hart aen duizent wonden. 
Hier staet natuur te vast gebonden. 

  
    
  REY VAN HOVELINGEN.
  
Zang: 
Terwijl de zon, beneên de kim 
Gezoncken, oostwaert rijdt van 't noorden, 
  Melt David hier te Manaïm, 
Vol hartewee, met droeve woorden 
En klaghten zijn' benauden staet: 
Nu neemt hy, moght hem rust gebeuren, 478 
Den slaep een luttel tijts te baet; 
Liet oproer na zijn rust te steuren. 
't Weêrspannigh hooft, verkeert van wil, 481 
Noit moe van wrijten en van wrocken, 482 
Staet, als een onrust, nimmer stil, 483 
Wort van de kroonzucht omgetrocken, 484 
  Als uurwerckraden van gewight, 485 

{==127==} {>>pagina-aanduiding<<}

Of van eene opgespanne veder. 486 
De kroonzucht volght al watze dicht. 487 
De zinnen loopen heene en weder. 
De dagh zal melden wat de nacht 
  Tot 's konings afbreuck heeft bedacht. 490 


Tegenzang: 
Den koning was noit rust gegunt, 
Na zijne trotze reuzezege. 492 
De schoonvaêr Saul dreef hem 't punt 493 
Naer 't hart. hy stont hem in den wege, 
  Zijn leven langk. na Sauls tijt 495 
  Wert Isbozeth ten troon verheven, 496 
Te Manaïm noch ingewijt 
Door Abners hulp, en zat hier zeven 
Geheele jaeren in zijn kracht, 
Van Efraïm, en Benjaminner, 500 
Den stam van 't vaderlijck geslacht, 
In Galaäd, als overwinner, 
Gedient, geviert, en aengebeen, 
Tot dat hy deerlijck wiert doorsteecken. 
  Helt David tegens Filisteen 
En 't Heidendom op alle streecken, 505-6 
Het buldrende onweêr uit most staen. 507 
Dees lijdt nu van den onderdaen. 


Slotzang: 
Hoe lieflijck dreef hy, jongk in weelde, 
  Zijn vader Jesses kudde in 't groen, 
Daer buiten last, en ergh vermoên, 511 
De herder zong en vrolijck speelde 
Op zijne fluit, en nederzat 
In schaduwe van eickelover! 
Hoe rustrijck broght hy 't leven over! 515 
Nu vreest hy 't ruisschen van elck bladt, 
Of Absolon quaem opgestoven. 517 
Men vint geen rust in koningshoven. 





{==128==} {>>pagina-aanduiding<<}


Het derde bedryf.

ABISAÏ. JOAB. DAVID. REY.

Abisaï: 
Waer is de veltheer? waer de koning? roeptze: voort. 519 


Joab: 
Wat brengt Abisaï? 


Abisaï: 
de vyant voor de poort. 


David: 
Wat quade maeren kraeit de dagh dus vroegh hier buiten? 521 
Kost gy den heirtoght in den overtoght niet stuiten? 522 


Abisaï: 
Zy ruckten over, eer wy quaemen aen den stroom. 


Joab: 
Het schijnt onmogelijk. 


David: 
zoo snel? dit schijnt een droom. 


Joab: 
De kil is veel te diep. geen ruiter kan haer gronden. 525 


Abisaï: 
De lantbespieder had al stil een wadt gevonden, 526 
Waer door een man tot aen den navel waeden moght. 


Joab: 
Noch valt de stroom te sterck, die lijdt geen' overtoght. 528 
De voeten raecken vlot, en houden geene stede 529 
In 't glibberige klay: dan sleept de stroom hen mede. 
Hy drijft voor stroom af, wie zoo stout een stuck bestaet. 531 


David: 
En waer gebleven met een' lansknecht, een' soldaet, 532 
In 't volle krijghsgeweer en harnas, overladen 533 
Met boogh, en beuckelaer. kan dees een kil doorwaeden 
In zulck een' stercken stroom, die wechruckt wat hem keert? 535 


Abisaï: 
'k Beken de koning is in oorloge uitgeleert: 536 

{==129==} {>>pagina-aanduiding<<}

Maer 't miste een' meester wel, geleert op alle streecken. 537 
De jonge heeft dees kans den ouden afgekeecken: 538 
En slaet men twijfel aen de waerheit, 'k zal het klaer 539 
Met reden toonen: doch het blijckt al t'openbaer. 


Joab: 
Het zou my lusten dit bewijs van u te hooren. 


Abisaï: 
Een vliegend veltheer laet geen tijt noch kans verlooren, 
Maer vaert al voort en voort, neemt elcken slaghboegh waer, 543 
Schroomt ongelegenheit, noch rampen, noch gevaer, 544 
Ziet tijt noch ontijt aen, noch stroomen, noch moerassen, 545 
Noch weêr, noch onweêr, stelt zijn voordeel in 't verrassen 
Des vyants, als die minst op zijne komst vermoedt. 547 
Zoo quam hy 's midnachts in den rijxstroom, heet van gloet, 548 
Met zijne ruiterye aenplompen, dicht gesloten. 549 
De ruiters hielden stant op 't wadt. de stroom geschoten 
Met kromme wielinge op en door de ruiters heen, 551 
Stont in zijn' vaert geschut, en ebde naer beneên, 552 
Terwijl het water voor de ruiterpaerden zwichte, 553 
En langkzaem zackende 's volx doortoght vry verlichte. 554 
Zoo rucktenze over, en geraeckten al op 't lant. 
Zy zetten zich terstont aen d'overzy vierkant. 556 
De ruiters volghden, als een vlught gezwinde veugelen, 
En deckten 't voetvolck van weerzijde, als met twee vleugelen, 
Gereet te vliegen, op het woort van Absolon. 559 
Dit zagen wy te spa, voor 't opgaen van de zon, 
En vonden ongeraên een' slagh alleen te waegen. 
De koning laet' het zich gevallen en behaegen. 562 


David: 
Hoe ging de roep door 't lant? hoe sterck is dit gespan? 563 


Abisaï: 
Men schat de gansche maght op veertigh duizent man. 


{==130==} {>>pagina-aanduiding<<}


Joab: 
Voerde Absolon hen aen? 


Abisaï: 
bespieders, die hem kenden, 
Verkuntschapten dat hy, voor al de ruiterbenden, 566 
Alleen op zijnen muil den vliet eerst overzwom, 
En, dravende over 't velt, een' steilen bergh beklom, 
Om 't lant t'ontdecken, en verraet, en loze laegen. 
Nu woelen d'oevers, en de schipbrug wort geslagen 570 
Op hout en vaertuigh, hem van boven toegebraght. 571 
Geraeckt de schipbrugh klaer, zoo kan 't die groote maght 
Niet licht van achter aen nootdruftigheit ontbreecken. 573 
De borstweer voor de brug wert daetlijck afgesteecken. 574 
Het leger, afgemat van trecken, rust in 't velt. 
Het havent zich, en sterckt het lijf, om met gewelt, 576 
En verschen moedt van daegh u noch op 't lijf te vallen. 


Joab: 
Men slaet zoo los niet voort. hy kan dees legerwallen 578 
Niet overrompelen. wy hebben steun en rugh 579 
Van achter aen de stadt. 


David: 
en eene legerbrug 
Te bouwen, eischt meer tijt, eer zy den zeissenwagen, 581 
En voorraet, pack en paert op haeren rug kan draegen. 


Abisaï: 
Een vlot van cederen en balcken, of 't Godt gaf, 583 
Door 't Galileesche meer gevoert van Liban af, 
Quam, juist daerze yveren om door den stroom te streven, 585 
Van zelf, en onvermoedt, hem in den mont gedreven. 586 
Nu bezight hy dees stof, en spoedt zijne overvaert. 587 


Joab: 
Wie eene brug bouwt, zie dat hy de brug bewaert: 588 
Want valtze in 's vyants maght, wat staet hem dan te hoopen? 


Abisaï: 
Verliest hy 't velt, zijn volck past flux de brug te sloopen, 590 
Te laeten drijven voor den stroom af naer beneên. 


{==131==} {>>pagina-aanduiding<<}


Joab: 
Dan was 't gekloncken, als in Jepthas tijt. niet een 592 
Van Efraim ontquam 't: want al die overbleven 
Geraeckten, na den slagh, aen 't veer om lijf en leven. 594 


Abisaï: 
De kans van Jeptha stont op verre niet zoo slim 595 
Als d'onze: want hy had den stam van Efraim 
Alleen ten vyant, om het ongelijck te slechten: 597 
Wy moeten tegens al de stammen teffens vechten. 598 
Ruimt Absolon het velt aen dezen waterkant, 
Dat traegh te hoopen is: hy heeft al 't Joodtsche lant 600 
Tot eene vaste borgh, voor onverwachte rampen: 
En houdt een versche maght gewapent om te kampen. 


Joab: 
Hier strijt geen rechter, maer een koning voor zijn rijck. 603 


Abisaï: 
Twee koningen staen hier in 't harrenas gelijck. 


Joab: 
Maer ongelijck in recht. 


Abisaï: 
het recht hangt aen den degen. 605 


Joab: 
Dat staet in slagh op slagh, als in een schael, te weegen. 606 


Abisaï: 
De maght staet ongelijck, de kans niet even schoon. 


Joab: 
De wettigheit geeft kans. 


Abisaï: 
het gout bewaert geen kroon, 
Maer stael en yzer moet de wettigheit bewaren, 
En d'eer van 't kroonegout. 


David: 
wat brengt de Rey voor maeren? 608-610 


Rey: 
De prins zent Amasa, zijn' veltheer, om gehoor. 611 


{==132==} {>>pagina-aanduiding<<}


David: 
Hoe kan men 't weigeren? wat raet? wat slaet gy voor? 


Joab: 
De neef komt hier zijn ooms gelegenheit bespieden. 613 


David: 
Hy was noit twistgezint. 


Abisaï: 
het jonge bloet aen 't zieden 
Bemint den vrede niet, neen zeker: 't leeft op hoop 
Of u een vleiers tong bedroogh en onderkroop. 616 


Joab: 
Hy zoeckt den boezem van den vader t'ondertasten. 617 


David: 
Men kan uit achterdocht den vroomsten wel belasten. 618 


Joab: 
Wat schijn van vromicheit is by neef Absolon, 619 
By een' bloetschendigen, die vaders bedde schon, 620 
Een onverzoenbaer stuck? wat schijn gaf dit van vrede? 621 


David: 
Gy zelf verworft hem door beleit en uwe bede 622 
Zijn zoen, eer hy in dit rampzaligh oorlogh tradt. 


Joab: 
'k Verzoende hem, 't is waer, maer luttel docht ick dat 
Hy reuckloos toeleide om den vader uit te stooten, 625 
In schijn van heiligheit, met zijne altaergenooten 
Hem op te komen dus onzacht, en onvermoedt. 627 
Indien de koning zich ten tweedemael niet hoedt 
Voor dien bedorven zoon, het wil hem eeuwigh rouwen. 629 
Wie eenmael schipbreuck lijdt, leert nimmer zich betrouwen 
Op d'ongena der zee, die op haer luimen leit, 631 
Den zeeman eerst verrast, wanneerze streelt en vleit. 
Heer koning, luister naer geen vleiery, en smeecken. 633 


David: 
't Is hoofsch en heuscheit een' gezant te hooren spreecken. 634 


{==133==} {>>pagina-aanduiding<<}


Joab: 
Naer tijts gelegentheit, nu lijdt de tijt dit niet. 635 


David: 
Met eere kan 't geschiên. 


Joab: 
dit's weder 't zelve liet. 637 
Hy zoeckt u met dien zang noch eens in slaep te wiegen, 
En hangt geheel aen een van liegen en bedriegen. 
Die huichlaer spoede zoo by nacht zijn godevaert: 639 
Nu zoeckt de vleier u te komen onder 't zwaert. 640 
Die naer uw kroon stack, zoeckt u noch in 't hart te treffen, 
Om op uw lijck en graf zijn' stoel in top te heffen. 642 
Achitofel heeft Godt noch deught in zijnen zin. 
Al ging men by verdragh de schoonste voorwaerde in: 644 
Een trouweloze keert zich aen verdragh noch eeden. 645 


David: 
Het is en blijft mijn zoon, al stont hy in geen reden. 646 


Joab: 
Een zoon naer 't lichaem, en alleen slechts met den naem. 
Wat baet de naem van zoon, als zich de vader schaem, 
En eeuwigh schamen moet dat hy dien zoon oit teelde? 
Zoo dees zijn' vader eerde, en naer 't gemoedt afbeelde, 650 
Gelijck men d'ouders kent aen 't uiterlijcke kroost, 651 
Hoe zou de jonge prins den ouden tot een' troost 
En stock des ouderdoms verstrecken, zijne jaeren 653 
Ontlasten, daer hy nu des vaders grijze haeren 
Ten grave heenvoert, hoopt door loosheit, hem te sterck, 
Na'et neemen van zijn kroon, het hooft met eenen zerck 
Noch t'overstulpen, en met zwaeiende banieren 657 
Dan jaerlijx op het graf dat zegefeest te vieren. 


David: 
Wy kunnen, in gespreck getreên, ons noch beraên. 659 


Joab: 
In geener wijze zult gy hem ter spraecke staen. 660 


{==134==} {>>pagina-aanduiding<<}


David: 
Al spreeckt men onderling, noch hoeft men niet te sluiten. 661 


Joab: 
Magh raeden gelden, hou die valsche vleiers buiten. 


David: 
Men kan hem blindeling geleiden voor dees poort. 


Joab: 
Gezanten zijn maer spiên. al wat men ziet en hoort 664 
Ontdeckenze, ofte zien door gaven, en door wencken 
Getrouwe harten in te luiden, en te krencken. 666 


David: 
Men kan op halsstraf elck den ommegang verbiên. 


Joab: 
Het veiligste is hem niet te hooren noch te zien. 


David: 
Door onderling gespreck wert dickwijl pais getroffen. 


Joab: 
Door onderling gespreck quam vorst by vorst te ploffen, 670 
Te wentelen van al de hooge trappen af. 


David: 
Of ick u uit mijn' naem bevel te handlen gaf, 672 
En hielme buiten scheuts: wat kon die handel schaden? 673 
Wy kunnen, na'et gespreck, ons onderling beraeden. 


Joab: 
Behaeght den koning dit, hy koome voor den dagh. 


David: 
Trouwanten, haelt hem. ick vertrecke in stadt, en zagh 
Niet lievers dan mijn' zoon t'ontfangen in genade. 677 
Het kon geschiên dat hy in 't uiterst zich beraede. 678 


Joab: 
De vader is verblint van liefde tot den zoon. 
Wy stellen ons in last, ter liefde van de kroon. 680 
Geraeckt de zoon op stoel, waer blijven Davids helden, 
En Joab, die hun ziel voor 't rijck te pande stelden? 

{==135==} {>>pagina-aanduiding<<}

Dees booswicht maeckt het my en zijn' heer vader moê. 683 
Al zienwe, als valcken, en met hondert oogen toe; 
Achitofels beleit is maghtigh hondert valcken 685 
In 't net te sleepen, en met woorden te verschalcken. 

AMASA. JOAB. 
Amasa: 
Geluck neef Joab, stijl en rechte hant des rijx. 687 


Joab: 
Neef Amasa, wenschte ick u weder desgelijx, 
Dat wenschen zou voorwaer mijn' heer verongelijcken. 689 
Het wenschen sluit niet, zoo de daeden anders blijcken. 690 
U zegen wenschen waer mijn' meester ramp gegunt, 691 
Dat voeght zijn' dienaer niet. maer nu, wat is het punt, 
Daer uwe komste op draeit? bespietge dit geweste, 692-93 
Het koningsleger, dat zich neêrsloegh voor dees veste, 694 
En wiltge u dienen van onze ongelegenheit? 695 


Amasa: 
Ick koom, den zoon ten dienst, zijn vaders majesteit 
Verspreecken, of men noch by tijts verdragh kon raemen. 697 
Bloetvrienden kunnen licht zich onderling te zamen 698 
Vereenigen. het bloet dwaelt niet zoo wijt van bloet, 699 
Of zoo het eene heusch het andre weêr gemoet', 700 
d'Oneffenheit wort wel ge-effent, en gevonden. 701 
De balssem van verdragh heelt dootelijcke wonden. 


Joab: 
Achitofel heeft u dees heuscheit vroegh geleert, 
Wanneer de zoon, uw heer, zijn vaders bedt schoffeert: 704 
Dan wort d'oneffenheit ge-effent, en gevonden. 
Die balssem van verdragh heelt dootelijcke wonden. 


Amasa: 
Het stont te wenschen dat verdragh dien stanck begroef. 707 


{==136==} {>>pagina-aanduiding<<}


Joab: 
Hy wou de koningschap inwijden met dees proef, 
En eeuwigh zijnen haet door zulck een daet bezegelen. 
Een wethanthaver, die onmaetigheit zal regelen 710 
Door 't voorbeelt van zijn hof, spat na zijn raetbesluit, 
Hoe Thamar smeeckt en bidt, tot zulck een helscheit uit, 711-12 
Om d'onverzoenbaerheit door 't lasterstuck te stijven. 713 
Maer toef: de hemel magh 't een tijt lang schuldigh blijven, 714 
Hy schelt het nimmer quijt. dat schelmstuck schreit om wraeck. 715 


Amasa: 
Wy komen niet des zoons, noch oock des vaders zaeck, 
Urias brief en moort, bekent by alle vroomen, 717 
Verdaedigen. men kan zoo niet ter spraecke komen, 718 
Noch rust bemiddelen. men vint van wederzy 
Gebreken. slaenwe deze ontijdigheit voorby, 720 
En laet ons toonen dat wy beide pais beminnen. 
Zoo kan men zonder bloet den grootsten veltslagh winnen. 
Behaeght het u, ick legh hier op den degen neêr. 723 
De koning Absolon gunt zijn' heer vader d'eer 
De kroon van vaders hant alleen te leen te houden. 


Joab: 
Met dat beding wort hem geen dootschult quijt geschouden. 
De koning David quam niet slaepende aen de kroon, 
Noch namze met gewelt. hy eerde Sauls troon 
  Schoon Samuël hem had gezalft by Sauls leven; 729 
  Schoon hy voor Saul vlughte, in ballingschap gedreven, 730 
  Tot dat de schoonvaêr in zijn' eigen degen viel, 731 
En alle stammen, uit een' mont, als eene ziel, 732 
Godt kennende, op dien last en 't hemelsche believen, 733 
Den recht gewettighden op 's voorzaets troon verhieven 734 
  Te Hebron, zonder dat hy toeleide op verraên, 732-35 
Den schoonvaêr in zijn kroon wou vliegen, ofte staen 736 
Naer schoonvaêrs leven, toen het viel in zijne handen. 
Laet Absolon, en al, die met hem t'zamenspanden, 

{==137==} {>>pagina-aanduiding<<}

Dit vry herkaeuwen. was zijn stuck verdaedighbaer, 739 
Noit zetten wy ons lijf en staet in dit gevaer, 740 
Ten dienst des konings: maer 's helts vroomheit, die grootdadig, 741 
De stammen dier verplichte, en 't lot, dat zoo genadigh 742 
Hem toeviel uit Godts schoot, verbinden my de kroon 743 
Van Juda, in 't gezicht van dien verwaten zoon, 744 
Te vryen, op den hals: dat zal zich openbaeren 745 
In 't vlacke velt, zoo dra de leeuwestanders vaeren 
Elckandere in den schilt, met hunn' bebloeden klaeu. 746-47 
Hy verge 't Joab niet. zijn hartwonde is noch raeu, 748 
Ontfangen, toen hy, na den zoen door hem verworven, 
En trouwe voorspraeck, al te godtloos en bedorven, 750 
Ten smaet des voorspraecx, die zijne eer ten hoof bewaert, 751 
Den vader opquam, na zijn schelmsche bedevaert. 752 


Amasa: 
Men heelt geen wonden met ophaelen van gebreken, 
Maer eer met zwijgen. dorst gy Abner 't hart afsteecken, 
Die Sauls aenhang holp aen David overslaen, 
Een moort, die uwen heer op traenen quam te staen, 
Toen hy u vloeckte, en holp den helt met rou ter aerde, 
  Niet zonder Abners hulp te kroonen naer zijn waerde; 754-58 
Wat wilt gy 's konings zoon met zooveel smaets belaên? 


Joab: 
  Hy durf aen Asaël, mijn broêr, zijn hant eerst slaen, 760 
Die vreedzaem hem genaeckt. 


Amasa: 
laet alle twiststof vaeren. 
Dit oorloghsonweêr zal door geen verwijt bedaeren. 


Joab: 
Wat eischtge dan? 


Amasa: 
dat ick den koning spreken magh. 


Joab: 
Waerom? 


Amasa: 
om middelen te raemen tot verdragh. 764 


{==138==} {>>pagina-aanduiding<<}


Joab: 
Men moet met wapenen dit kroongeschil beslechten. 765 


Amasa: 
Wie alle oneffenheit met wapenen wil rechten, 766 
Vint werck. men wint meer velts door tusschenspreecken dan 767 
Door wapens. 


Joab: 
zoo vertreck met uw vervloeckt gespan. 768 
Leg af de wapens. laet den zoon den vader eeren: 
Of lust hem oorelogh, hy magh de wapens keeren 
Naer 't Heidendom, ten dienst van Gode en 't vaderlant. 
Dat 's eerlijcker dan in het hart des rijx dien brant 772 
Te stichten, en zich zelf t'onterven van de kroonen. 773 


Amasa: 
De kroon vervreemt niet, als zy erft op Davids zoonen, 774 
En wie verdientze met meer recht als Absolon? 


Joab: 
De schender, die het bedt van zijnen vader schon? 
Waer blijckt de zoonschap, als het bloet zoo snoot verbastert 
Van Godt, en vaders aert? hoe wort Godts naem gelastert? 777-78 
Wat zegen wacht een zoon in dien verdoemden staet? 779 


Amasa: 
Indien deze oorloghsschael rampzaligh overslaet, 780 
Godt geve oock op wat zy, wat kan hier toch uit spruiten 781 
Dan jammer, dat men noch verhoeden kan, en stuiten? 
De vader of de zoon moet vallen in het zwaert, 
Of alle bey. men ziet de stammen, eens van aert, 
Gebroeders van een bloet, een wet, den degen slijpen, 785 
Om blindeling en fel elckandere aen te grijpen, 
En op het hart te treên met onuitbluschbren haet, 
Ten zy men wisselijck met voorbedachten raet 788 
Den zoon in 't harrenas vereenigh' met den vader. 789 
Men komt in 't handelen allengs den vrede nader. 790 


Joab: 
Had gy te Hebron, eer men 't gruwelstuck besloot, 

{==139==} {>>pagina-aanduiding<<}

De vloeckverwantschap sterckte, en dronck op 's konings doot, 792 
Dees spraeck gebruickt, by die 't verraet bezweeren dorsten, 793 
Het waer dus bloedigh niet tot oorlogh uitgeborsten. 
Nu staenwe in 't harnas blanck, en tegens een gekant. 795 
Nu gelt'er geen verdragh. het most van uwer hant 
Eerst draven, en de zoon voor vader zich verneêren. 796-97 


Amasa: 
Ten minste laetme niet naer 't leger wederkeeren, 
Eer ick den koning spreeck'. 


Joab: 
de koning slaet het af. 
Hy kent dien zoon niet, gaet met eenen voet in 't graf, 
Gereet, als 't Godt belieft, alle oogenblick te storten. 801 
Zijn tijt is kort: men kan hem niet veel levens korten. 802 
De jongling verwe vry zijn zwaert in vaders bloet, 
En proncke met deze eer. vertreck op staenden voet. 
De tijt verloopt: wy staen getroost dit af te wachten. 


Amasa: 
Men kan de harten met geen ondergaen verzachten. 806 
'k Vertrecke, als 't wezen moet. men hou my buiten schult. 807 


Joab: 
Ick zweer dat gy noch van mijn handen sterven zult. 808 

DAVID. JOAB. 
David: 
Hoe staet het? is 'er hoop en middel van verdraegen? 809 


Joab: 
Geen ander middel, als een kans in 't velt te waegen. 


David: 
Zoo waege ick zorghelijck het leven van mijn' zoon. 811 


Joab: 
Beleen hem liever by uw leven met de kroon. 


David: 
Men hoeft een', die zich zelf beleent, geen kroon te geven. 


{==140==} {>>pagina-aanduiding<<}


Joab: 
Hy draeght alree de kroon, en dingt u naer het leven. 814 


David: 
Zoo 't Godt behaeghde, ick scholt hem ook mijn leven quijt. 815 


Joab: 
Ick ga het leger strax bereiden tot den strijt. 816 


David: 
Hoe zijtge nu zoo reedt? gy woudt hem flus verduuren. 817 


Joab: 
'k Verneem hy wil recht toe aenzetten op dees muuren. 


David: 
Dees poorten staen voor hem gesloten dagh en nacht. 


Joab: 
Het volck loopt over. men verwaerloost ronde en wacht. 


David: 
Men moet onorde flux gestreng met orde rechten. 821 


Joab: 
Alle uitstel springt te rug. de tijt gebiet te vechten. 822 


David: 
Gevecht is hachelijck: zijn maght valt ons te zwaer. 


Joab: 
Men zett' vry een op al. 


David: 
van weêrzyde is gevaer. 824 


Joab: 
Wy moeten voor 't gevaer der vyanden niet schroomen. 


David: 
Hier worstlen vader, zoon, gebroeders, neven, oomen. 


Joab: 
Zoo ging 't by Sauls tijt, en felst na Sauls doot. 


David: 
Ick street voor 't recht der kroone uit last, uit hoogen noot. 


{==141==} {>>pagina-aanduiding<<}


Joab: 
De noot en 't hooghste recht ons nu in 't velt beroepen. 829 


David: 
Wat is dees kleene maght in 't velt by zoo veel troepen? 


Joab: 
Gy plaght op Godt te zien, en achte geen getal. 831 


David: 
Geraeckt mijn Absolon godtsjammerlijck ten val? 832 


Joab: 
Hy valt dan by zijn schult, en magh 't zich zelven wijten. 833 


David: 
Zaeght gy d'oploopentheit by geen verdragh te slijten? 834 


Joab: 
Neen, Amasa quam om verdragh niet ommezien. 835 


David: 
Wat was zijn ooghmerck dan? 


Joab: 
doorsnuffelen, bespiên, 
Den vader kranck van liefde, eens loos den pols te voelen, 837 
Hoe 't hart klopte, om daer na zijn' moedt aen hem te koelen, 838 
Met grooter voordeel u te grijpen voor dees stadt: 
Zijn leger midlerwijl, noch nat, en afgemat, 
Te baeckren in de zon, te koesteren, te queecken: 
De brug te bouwen, dan de veltbazuin te steecken: 
De zeissenwagens, en den voorraet langs de brug 843 
Te voeren herwaert, en in uw gezicht den rug 
En boôm des lantschaps van gansch Galaäd te drucken. 844-45 845 
Wy dienen schrap te staen, eer hy koom' herwaert rucken. 
Men noemt den eersten slagh met recht een' koninghsslagh. 847 
Wy willen, vroegh in 't velt, het voeren van de vlag 
Geen' vyant gunnen, maer hem in zijn nest bestoocken. 
Dat geeft een kans vooruit. zoo wort zijn moedt gebroken, 
Eer hy ons met zijn maght koom' vallen op den hals. 851 


{==142==} {>>pagina-aanduiding<<}


David: 
Gy noemtze vyanden? 


Joab: 
wat zijn deze anders, als 
Gezwore vyanden? hoe kan men ze anders noemen? 


David: 
Zegh wetgenooten, en misleiden. 854 


Joab: 
dit verbloemen 
Is schadelijck, en dat met recht zich zelven schaem. 855 
Men noemt een' wolf een' wolf, by zijnen rechten naem. 
Geen edelmoedige aert vervolghde oit die hem teelde. 857 
Zijn hooghmoet terght uw zwaert uit wrevelheit en weelde. 858 
My rouwt den dagh dat ick zijn' zoen by u verworf, 859 
  Toen hy mijn korenlant, dien schoonen oogst, bedorf, 860 
My perste, met gevaer van 's konings ongenade, 861 
Den zoen te vorderen ten hove: al wertze spade 862 
By u verworven, zy quam entlijck noch te vroegh, 863 
Naerdien hy sedert stout aen dit verwildren sloegh, 864 
Uw troonen ondermijnde, en met zijn vloeckgenooten, 865 
Na'et stroopen van de kroone, u't hart oock af wil stooten, 866 
Met zijnen dollen dolck: dus pas op uw geweer. 867 
Het veinzen heeft lang uit. 


David: 
ley hy den degen neêr! 868 


Joab: 
'k Heb Amasa noch strax die voorwaerde aengeboden. 869 


David: 
Moet ick, halflevende, hem zoecken onder dooden, 
Zoo my de slagh geluckt, och och, wat valt dit bang! 871 


Joab: 
En danst hy om uw lijck, op 's krijghsvolck zegezang? 872 


David: 
Belieft het Gode, 'k zou dien zang noch liever hooren. 873 


{==143==} {>>pagina-aanduiding<<}


Joab: 
Dit 's razerny, men blaes', men steecke flux den horen, 
En monstere al het volck, en breng' het op de been. 


David: 
Wat wort mijn hart benaut? waer zal de vader heen, 
Met dien misleiden zoon? 


Joab: 
ick hoor hem herwaert draven, 
Die u zou weigeren te Sion te begraeven, 
Maer azen met uw vleesch de vogels op het velt. 879 
Verreuckeloostge u zelf slaphartigh? denckt het gelt 880 
Al 't koningklijck geslaght. waer zal de moeder vlughten 
Met haeren Salomon? 


David: 
wat staet my niet te duchten 
In dees verbijstering. hier valt het raetslot zwaer. 883 


Joab: 
Het is geen draelens tijt. wy moeten, op gevaer 
Van 't oorlogslot, door bloet van vyanden, ons maegen, 885 
Heenstreven, niet vergeefs op zy den degen draegen, 
Wanneer de noot gebiet te vechten voor de kroon, 
Voor God, en d'eer van 't rijck. 


David: 
wie zal ick best mijn' zoon 
Betrouwen in den strijt op 't spits der speer t'ontmoeten? 889 
Hy magh, in mijn gezicht, aen 't outer van dees voeten, 890 
Noch roepen om genade, uit ootmoedt, en ontzich. 891 
De vader kan hem best verschoonen, levendigh 892 
Gevangen neemen op zijn knien, en 't zwaert opsteecken. 893 
Betrout men 't Joab toe, zijn moedt is hert in 't wreecken. 894 
Staffiers, brengt herrewaert mijn wapens, en geweer. 895 
Ick sta toghtvaerdigh. 


Joab: 
rust. wy lijden nimmermeer, 896 
Dat gy uw leven waeght, al waer 't om duizent zoonen, 
Om duizent Absolons. wy kunnen hem verschoonen, 
Zoo hy gena verzoeckt. 


{==144==} {>>pagina-aanduiding<<}


David: 
Staffiers, brengt wapens, dra, 
Mijn harnas, helm, en zwaert. 


Joab: 
hier komt uw Berseba, 
Met haren Salomon, bedruckt, en root bekreeten. 901 

BERSEBA. DAVID. JOAB.

Berseba: 
Gy brult, gelijck een leeu, geborsten van zijn keten. 
Genadighste, wat 's dit? mijn lief, wat gaet u aen? 903 


David: 
Het vaderlijcke hart is met den zoon belaên. 904 
Natuur vervoertme, om voor den heirtoght heen te streven, 905 
In 't barnen van den strijt, of ick dien schoonen 't leven 906 
Kon bergen, eer hy sneefde, in zijn' verworpen staet. 907 


Berseba: 
Is 't billijck datge my, en deze vrucht verlaet, 908 
U zelven inbrockt, om dien bozen aert te bergen? 909 
Gy most uw koningin, uw liefste, dat niet vergen, 910 
Zoo gy haer liefde draeght, uit een oprecht gemoedt. 911 
Hoe dickwijl zwoertge my, in uwen minnegloet, 
Uit uwen aertschen troon ten hemel opgetogen, 913 
Als gy u spiegelde in dit diamant der oogen, 
Dat ick u waerder was dan d'eer van uwe kroon, 
En Salomon alleen zou erven vaders troon! 
Wat hebtge al vrientschap by mijn' ommegang genoten! 917 
En zoudtge nu uw vrucht, en my zoo licht verstooten, 918 
Versteecken van uw troost, om eenen, die veraert, 919 
Na'et schaecken van uw kroon, zijn broederslaghtigh zwaert 920 
U op de keel zet, en, indienwe 't velt verloren, 921 
Dit lief onmondigh kint, en my, uw lief, zou smooren, 
Verdrincken in uw bloet, dat warrem schuimt, en roockt, 
En daer de dootsche geest om 't lijck noch waert, en spoockt? 924 
Wie schrickt, wie yst niet, die dit prent in zijn gedachten! 925 

{==145==} {>>pagina-aanduiding<<}

Laet u dan raeden hier den uitgang af te wachten. 926 
Betrou den heirtoght aen neef Joab, die beproeft, 
Getrou in 's konings dienst, geen onderwijs behoeft, 928 
Hoe hy zich draegen moet, om uwen zoon te spaeren, 929 
En d'eer van uwe kroon te vryen en bewaeren. 930 


David: 
De veltheer Joab is oploopende van moedt: 931 


Berseba: 
En niet afkeerigh van het koningklijcke bloet. 932 
Hy heeft uw gramschap en verbolgentheit geleenight, 933 
En met beleit den zoon en vader korts vereenight. 934 
Betrou den jongeling aen uwen vollen neef. 


David: 
Men kon den jongeling omzetten, eer hy bleef. 936 


Berseba: 
Indien hy luistren wil, hem wort geen vree geweigert. 


David: 
My dunckt ick zie alree hoe hy te paerde steigert, 938 
Zich midden in het heir voor al het volck vertoont. 


Berseba: 
Gy hebt hem al te ruim den toom geviert, verschoont. 940 
Veel nutter waer hy kort en ingetoomt gehouden. 
Dien dertlen is te vroegh zijn dootschult quijt geschouden. 942 


David: 
Hy zworf om Ammons schult, die droegh de grootste schult. 943 


Berseba: 
Wie schent zijn vaders bedde, en oeffent zijn gedult, 944 
Door zulck een lasterstuck? 945 


David: 
ick kon het hem vergeven. 


Berseba: 
Dat eischt hy niet. gy zijt bekommert voor zijn leven, 946 
Terwijl uw leven drijft in 't uiterste gevaer 
Van schipbreucke, in een zee van oproer, bang en naer. 948 


{==146==} {>>pagina-aanduiding<<}


David: 
Godt strafze, en slaze, die zoo fel hier onder blazen. 949 
Achitofel misbruickt lichtvaerdigen, en dwazen: 
Die blinde leitsman drijft de benden herwaert aen. 


Joab: 
Heer koning, 't is geen tijt van suffen, maer van slaen. 952 
Wy moeten voor de vuist hem daegen voor den degen. 953 


David: 
Indienge zonder my te velde gaet, mijn zegen 
Kan u niet volgen, tot bederf van Absolon. 955 


Joab: 
Gezegent ofte niet: wy moeten flux dees bron 
Van oproer met het vleesch en bloet des vyants stoppen. 


David: 
Helaes, dit raeckt mijn hart. het hart begint te kloppen. 
Aertsvader Abraham wert niet zoo zwaer bezocht, 
In 't offren van zijn' zoon, laet my den achtertoght 960 
Bevolen. Joab magh den middeltoght bewaeren, 961 
Abisai vooraen toezetten op de schaeren, 962 
En 't spits des vloeckverwants. zoo moght mijn raet de ziel 963 
Van Absolon, zoo hem de moedt uit noot ontviel, 964 
Verschoonen. laet het toe dat zich de koning wapen'. 
Men bluscht geen kinderliefde, een treck ons ingeschapen. 966 


Berseba: 
Getrouwe helt, waerheen? wie scheurt u van mijn trou, 967 
My dier gezworen, toen, gedompelt in den rou, 
Ick om Urias treurde, en zulck een' smaet most draegen? 
Verlaetge Salomon, zoo hoogh op uwe dagen 970 
Gewonnen? moet, och arme, een moeder met dit kint, 
[Het schreit zijn' vader aen,] ontgelden dat gy mint 972 
Die Godt in u bestrijt? 973 


Joab: 
het staet ons niet te lijden, 
Dat gy uw koningin en erfgenaem in 't strijden, 
Uw rijck, en al dit volck, dat aen uw leven hangt, 975 

{==147==} {>>pagina-aanduiding<<}

Zult hangen ['t zy de zoon u nederleght, of vangt,] 
Al teffens aen een' slagh. de schipbreuck van uw leven 976-77 
Waer 't algemeen bederf: en komen wy te sneven, 978 
Of half, of altemael, oock d'allerleste man, 
Dat acht de vyant niet. het heiloos vloeckgespan 
Is slechts op David uit. indienze hem vernielen: 981 
Een koningshooft weeght meer dan tienwerf duizent zielen. 982 
De koning, na'et verlies van eenen zwaeren slagh, 
[De hooghste keer' het,] kan met koninklijck gezagh 984 
Die neêrlaegh wederom herstellen. hou dan vrede. 985 
Blijf met uw koningin gerust in deze stede, 
Die strecke een vryburgh en gewisse toeverlaet 987 
Voor 't vlughtende overschot, zoo Absolon ons slaet: 
En houdtge u buiten scheuts: de vyant zal vermoeden 989 
Dat gy, gesterckt met noch een leger, u kunt hoeden, 
  En redden in gevaer voor aenstoot. laet u raên. 973-91 991 
Het is hoogh tijt. 


David: 
'k beken de noot gebiet te slaen, 992 
Te toonen dat ons moedt noch dapperheit ontbreecken. 
Laet voort de krijghsbazuin door al het leger steecken. 994 
Wy zullen, op de poort gezeten, met ons oogh 
Het krijghsvolck in 't gelidt zien trecken, van om hoogh, 
En monstren regement en vaendels, krijghskornellen, 
En hopmans, en de maght en al de hoofden tellen. 
Wat hooren wy? daer komt het oproer voor den dagh, 
Om ons in 't vlacke velt te perssen tot den slagh. 1000 
Zy zullen in 't gezicht van deze vesten kraeien, 1001 
En treckende voorby ten zuiden ommezwaeien, 
Naer 't bosch van Efraim. 't gaet wel. zy trecken voor. 
Gy zult hun in den staert naerzetten op het spoor. 1004 
Bewaer den middeltoght, als veltheer. roep uw' broeder. 1005 


Joab: 
Koom hier, Abisai. 


David: 
hanthaver van 's rijx hoeder, 
Gy toonde voor Syriers, en Idumeen al wat 

{==148==} {>>pagina-aanduiding<<}

In overste en soldaet vereischt wort en geschat, 
Beleit, en oorloghsmoedt: gy zult u heden quijten, 
En in den voortoght fors het scherpe spits afbijten. 1010 
Koom hier, helt Ithai, voorzien van reuzekracht, 
Getrou in lief en leedt: 'k beveel u d'achterwacht: 1005-1012 1012 
En gy kornellen, en gy hopmans, waert te kroonen, 1013 
'k Beveel u, hooft voor hooft, wilt Absolon verschoonen, 
Den schoonen Absolon, mijn kint, my lief en waert. 
Gedenckt, helaes, gedenckt al wat hem wedervaert, 
Dat komt den vader zelf, en Godts gezalfden over. 1017 
'k Heb hem niet voortgeteelt, gevoedt, om, als een rover, 1018 
En wederspannigh zoon te sterven met dien smaet. 
De jonge bloem misleit, verdient hierom elx haet, 
Noch vaders vloeck niet. magh mijn liefde uw hart bewegen, 1021 
Zoo geeft ons elck uw hant. de vaderlijcke zegen 
Zal u en Absolon geleiden op uw woort. 
Prins Sobi, volghme met uw' hofstoet op de poort. 
Mevrouw, klim met my op de poort, daer ick u leide. 
De kleene Salomon ga midden tusschen beide. 
Prins Absolon treckt in slaghorden herwaert aen. 
Elck neem' zijn hoefslagh waer, en kenn' zijn standertvaen. 1028 


Berseba: 
Heer koning, laet ons hier te gader 
  Neêrzitten. zet nu Salomon 
Recht voor de moeder, en den vader, 
Of hy te beter uitzien kon. 1032 
Prins Sobi, zet u aen mijn zijde. 
Hier ziet men over 't vlacke velt. 


David: 
Och, zaegh ick dat mijn hart verblijde. 
Daer komt het opgeruit gewelt. 1036 
Een zwarte stofwolck aen gestoven 
Naer Manaïm van 's lants Jordaen. 
Nu sta de zoon of vader boven. 1039 
  Zy kunnen bey niet boven staen. 


{==149==} {>>pagina-aanduiding<<}


Berseba: 
Zy draven snel, en komen dichter 
En dichter naer dees legerwal. 
De donckre stofwolck wort nu lichter, 
En heldert op. men hoort geschal 
Van krijghsbazuinen, en klaeroenen. 
O Godt, bescherm ons voor hun maght. 


David: 
Ick zie geen middel van verzoenen. 
Gy helden zet u in uw kracht. 1048 
Zy willen Davids heir verbluffen, 1049 
  Uitdaegen met een' stouten moedt, 
Op dat het uitkoom' zonder suffen, 1051 
En eenmael zette voet by voet. 1052 
Men kanze reede al onderscheien. 


Berseba: 
Wat riddertroep stoot daer vooruit 
Met goude en zilvre livereien, 1055 
Verhit op koningklijcken buit? 
Wie steeckt daer uit met zijn cieraedje, 1057 
En open helm? wie magh dat zijn? 1058 
Hy voert een roode krijghspluimaedje. 


David: 
  Dat 's Absolon, of een in schijn 1060 
Hem gansch gelijck van zwier en wezen. 1061 
Hy schiet een' worpschicht in de lucht, 1062 
Berijt een muilpaert, uitgelezen 1063 
Van leest, dat schijnt uit oorlogszucht 
Van ver te brieschen al verbolgen. 
Zoo draeft den prins den drommel voor. 1066 
De stoute regementen volgen 
Met hunne vleuglen 's prinssen spoor. 
Het gaet gelijck ick docht. zy draeien 
  Ter rechte hant om, zuidwaert aen 
Naer 't bosch van Efraïm. zy zwaeien, 
En toonen David d'oorloghsbaen, 1072 

{==150==} {>>pagina-aanduiding<<}

Met hun hoovaerdige bravade. 1073 
Nu Joab, val hun in den staert: 1074 
Doch maetigh strengheit met genade. 1075 
Zie toe dat gy den jongling spaert. 
Treck rustigh heene op 't oorloghsteken. 1077 
Wy gaen om laegh met Gode spreecken, 
In onze aendachtige gebeên. 1079 
  Hoe wort een vaders hart bestreên! 1080 

  
    
  REY VAN HOVELINGEN.
  
Zang: 
Men bidde 't hooft der heerschappye 
In 't eeuwigh licht, 
Dat Joab trou de kroon bevrye 
En zijnen plicht 
Naer 's konings wil en wensch bewaere, 1085 
Op dat den zoon 
In 't slaen geen onheil wedervaere. 1087 
't Is kunst den toon 
En maet des oorloghs zoo te volgen, 
  Dat 's krijghsmans moedt 
Niet uitspatte, al te heet verbolgen, 
Maer 's konings bloet 
Verschoone, eer 't zwaert van rouwe treffe 1093 
Den ouden man, 
En zich een hofgeschrey verheffe. 
Een doode kan 
De wraeck toch geen genoegen geven. 1097 
Al 's konings lust 
En leven hangt aen 's jonglings leven. 
  Wort dit geblust, 1100 
De vader zal zijn doot besterven, 1101 
En 't gansche rijck 
In rou den grooten heilant derven, 1103 
Der stammen wijck. 1104 


Tegenzang: 
Wat raet? wie stilt de krijghsgemoeden? 1105 

{==151==} {>>pagina-aanduiding<<}

Een die verblint 
En wulpsch zich zelf niet wil behoeden, 1107 
Maer strijtgezint 
Zijn' moedt in 't bloedigh velt betoonen, 
  Op 't punt van 't zwaert, 
Hoe kan de veltheer hem verschoonen? 
Hy wort bewaert, 1112 
Wie zich bewaert, en zoeckt te bergen. 1113 
Het krijghsgeval 1114 
Rolt wonderlijck, en lijdt geen tergen. 1115 
Een oorloghsbal 1116 
Voelt stuit en weêrstuit onder 't streven 1117 
In zijne vlught, 
Wanneer dees eens is opgegeven, 1119 
  En door de lucht 
Zijn' vaert heeft uit der hant genomen. 
Zoo wil 't hier gaen. 1122 
Men magh wel voor den avont schroomen. 1123 
Nu staet de baen 
Voor Absolon en Joab open. 
Dees bange dagh 1126 
Beknelt ons tusschen vrees en hoopen, 
Een hardt gelagh. 1128 


Toezang: 
Verschijn, ô Godt, met troost in 't midden, 
  En schey dit bloetkrackeel, 1130 
Terwijlwe met den koning bidden. 
Verkeer dit treurtooneel 
In blyschap, en in blijde spelen, 
Op datwe 's konings harpesnaer 1134 
Met zang en zoet geluit van keelen 
Navolgen mogen, en geen baer 1136 
Van zoone en vader droef geleiden. 
Vertroost ons, die uw' troost verbeiden. 





{==152==} {>>pagina-aanduiding<<}


Het vierde bedryf.

JONATHAN. DAVID. REY.

Jonathan: 
De Godt der vaderen bewaere u by de kroon. 1139 


David: 
Getrouwe Jonathan, mijn halsvrient, waerde zoon 
Van Abjathar, koom hier. hoe loopen 's lants geruchten? 1141 


Jonathan: 
'k Heb lest verkuntschapt, toen uw majesteit, aen 't vlughten, 
Zich most versteecken in woestijne, en eenzaem velt, 1143 
Hoe onze Achitofel uw' zoon riedt met gewelt 
U t'overrompelen, geen rust noch tijt te gonnen, 
Waer op de majesteit zoo snel is voortgeronnen, 1146 
Dat hy den bodem won van 't lantschap Galaäd, 1147 
En, over 's lants Jordaen, van deze stercke stadt 
Zich zelf verzekerde, om een' aenstoot af te wachten, 1149 
Daer Jabock, door dees brug neêrbruisschende, de grachten 1150 
Zoo rijck bewatert. nu ontbiet heer vader my 1151 
Hoe d'aertsverrader sloegh in eene razerny, 1152 
Uit spijt dat Chusai dien kloecken raetslagh stoorde, 1153 
Toen Absolon misleit naer zijn' verleider hoorde, 
En uitstelde u terstont te volgen in uw zogh. 1155 


David: 
Wie anderen bedriegt, is waerdigh door bedrogh 
Te sneuvelen. 't gaet wel. zoo wordenze gevangen 
In hunnen eigen strick. wy luistren met verlangen. 


Jonathan: 
De booswicht zagh de kans verloopen om voor dagh 
Den koning by den hals te grijpen zonder slagh. 
De zoon hadde, op zijn' raet, het vaders bed geschonden, 
Hem uit Jerusalem gestooten, onderwonden 1162 
Zich op den koningsstoel te zetten, aengebeên 
Van al de burgerye en stammen in 't gemeen: 1164 

{==153==} {>>pagina-aanduiding<<}

Nu was u tijts genoegh gegeven onder 't vlieden, 
Om uit een' vryburgh trots het oproer 't hooft te bieden, 
Door aenwas van uw heir, waer voor het nieu gebou 
Des wederspannelings ten eerste spatten zou, 1168 
Zoo licht en los, gelijck de stof, uit steên en dorpen 1169 
Te hoop gerot, by nacht ter sluick was opgeworpen. 1170 
Hy zagh dien handel aen, den ouden heer op stoel 1171 
Zeeghaftigh ingehaelt, den jongen in een' poel 1172 
Gesmoort, of op de vlught door bosschen, braemen, klippen, 1173 
En wildernissen bang's vervolgers wraeck ontslippen. 1174 
  Toen riet de wanhoop hem te vliên naer Giloos slot, 1175 
Te kiezen 't kortste padt, om zich van schande en spot 
En ongeval t'ontslaen. dit was zijn jongste rede, 1177 
Waerop hy 's andren daeghs ter sluick reedt uit de stede. 
Hy quam in 's vaders stadt aenstuiven met der haest, 
Vergaderde zijn bloet en maeghschap, zagh verbaest, 1180 
Verbijstert, en begon, in 't midden van zijn maegen, 
Weemoedigh dus zijn hart in 't uiterste uit te klaegen, 1182 
Het aengezicht gezet uit wanhoop naer de doot. 1183 


David: 
Laet hooren wat hy klaeghde, in 't nijpen van dien noot, 
Zich voelende van Gode en hoope en troost verstooten. 


Jonathan: 
Bloetvrienden, magen, en getrouwe huisgenooten, 1186 
Gy zaeght ons menighmael voorheene uit Davids hof 
De slotbrug voor dees stadt oprijden, rijck van lof, 
Door raet en daet behaelt, waer wy den rijxstaet steven, 1189 
Den koning eerden, naer den plicht ons voorgeschreven. 
Wy gingen aen zijn zijde in 's rijx geheimenis 1191 
Te raede, en laegen met zijn majesteit ten disch, 1192 
Genooten eene spijs en dranck, gezien by heeren, 1193 
En koningen, en al die Godts gezalfden eeren. 
Het hof, en al het volck, elck zagh ons naer den mont, 
Als een orakel, daer de staet van 't rijck op stont: 1196 

{==154==} {>>pagina-aanduiding<<}

Maer aerdtsch geluck is noit een' mensch zoo trou gebleven, 
Dat het zijn voesterkint bleef koestren al zijn leven, 
Of't weifelde endtlijck, zagh het wars aen met den neck, 1199 
Verkeerde alle eer in schande, en rijckdom in gebreck, 
En armoe, zommigen onnozel, en onschuldigh, 1201 
Een deel by hunne schult. 'k beken rechtuit, eenvuldigh, 1202 
En openhartigh, dat ick door mijn boos beleit 
Verviel in dootschult van gequetste majesteit. 1204 
'K heb schendigh, tegens recht en reên, verblint en wrockend, 1205 
Dit oproer in het rijck gebrouwen, en berockent, 1206 
De leeuwenstanderden van Juda tegens een 1207 
Gevoert, en stam by stam geholpen op de been, 1208 
Het koningsbedde ontwijdt. 'k zie Absolon geslagen, 
Den vader wederom de rijxkroon opgedraegen, 
Van gansch Jerusalem al juichende ingehaelt, 
En met den glans der kroone omscheenen en bestraelt. 
Wat staet Achitofel ter weerelt meer te hoopen? 
Het vonnis leght gevelt. ick most het hof verloopen: 1214 
En, overtuight in 't hart van mijn gesticht verraet, 1215 
Bekenme schuldigh aen dit onverzoenbre quaet. 
Mijn krachten smilten: 'k vaere alle oogenblick ten grave. 1217 
Bestelme in vaders graf, eer my een kraey, of rave, 1218 
Of mensch verslindend dier verniele, daer 't gerecht 1219 
Zoo groot een ongelijck rechtvaerdighlijck beslecht. 1220 
Dus neemt hy afscheit van zijn maeghschap, en bekenden, 
En weet het slotgezin met glimp van kant te zenden, 1222 
Dat vint hem, binnen in het achterste vertreck, 
Aen eenen strop geworght, ophangen by den neck, 
Met armen uitgestreckt, het aenzicht overgoten 
Van blaeuwe lootverf, bey zijne oogen ongesloten, 1225-1226 
Den mont bemorst van quijl. z' ontstricken hem te spa. 1227 
Zy schreeuwen uit het slot. de slotgalm baeut hen na. 1228 
De stadt, aen 't hollen op dien kreet, smilt wech in tranen. 1229 
Godt spaer' den koning lang, tot heil der onderdaenen. 


{==155==} {>>pagina-aanduiding<<}


David: 
Godt is rechtvaerdigh in 't beleit van zijne wraeck. 1231 
Hy hanthaeft Davids rijck, en zijn gerechte zaeck, 1232 
En luistert uit zijn' troon naer mijn geduurigh smeecken. 
Nu zal 't den stammen aen beleit in 't velt ontbreecken. 1234 
Dit wint een' halven slagh, en mindert het gevaer. 1235 
Men zende flux een post naer Joab met dees maer. 1236 
Het postpaert kan hem voor den strijt noch achterhaelen. 
Ick zie de zegezon doorbreecken met haer straelen, 
Den slagh gewonnen, door het groeien van den moedt 
Op deze tijding. wou de hemel slechts mijn bloet, 
Den lieven Absolon, beschutten, en verschoonen: 
Hoe zou mijn harpzang Godt, mijn vaste toevlught, kroonen! 1242 
De weeghschael van den staet zal heden overslaen. 1243 
Godt geve dat de strijt geluckigh magh vergaen. 
Men laet' de hofbazuin op deze tijding steecken. 
Wy gaen de koningin in haere kamer spreecken, 
Daer zy, bekommert om 't onzeker krijghsgeval, 1247 
Verlangt te hooren hoe de slagh uitvallen zal. 


Rey: 
Dees tijding zal mevrou, tot stervens toe verlegen 
Met haeren Salomon, verlichten, al de zegen 1249-50 
Van 't rijck en 's konings staet hangt, heden dezen dagh, 1251 
Aen Godt, den oppersten, en d'uitkomst van den slagh: 
Wort die verloren, al dit rijxgewelt van buiten 1253 
Op luttel overschots voor deze wal te stuiten, 1254 
Wil lastigh vallen. maer hier komt prins Sobi gaen, 1255 
De nootvrient van mijn' heer. wil 't averechts beslaen, 1256 
Dees nabuur zal zijn deel in 's konings nederlaegen, 
Om 's lants nabuurigheit, niet luttel moeten draegen: 1258 
Naerdien zijn danckbaer hart en overtrouwe ziel 1259 
Den leenheer in dien noot bezorghde, en niet ontviel, 1260 
Gelijck 't een' leenman past, gebonden aen zijn eeden. 


{==156==} {>>pagina-aanduiding<<}

SOBI. BERSEBA.

Sobi: 
Hoe kraeit de hoftrompet! gewis wy wachtten heden 1262 
Dees tijding niet. zoo wort de rijxplaegh eerst geplaeght. 1263 
De jaeger staet niet stil, die eenen andren jaeght. 
De vos geraeckte in 't net, die andren docht te vangen. 1264-65 
Achitofel heeft zijn verdiende straf ontfangen. 
Al komtze traegh, zy komt gewis, en op haer tijt. 
De vaderslaghtige is de klem des heirtoghts quijt. 1268 
Hier komt de koningin. zy zal nu weêr bedaeren, 
In haer verlegentheit. geluck met deze maeren, 1270 
Doorluchtste koningin. Achitofel is doot, 
Uw grootste vyant. nu staet Absolon ontbloot 
Van dien geheimsten raet, en aen den hals verlegen. 1273 
Nu draeit dit krijghspleit slechts op 't punt van Davids degen. 1274 
Wat 's 't overigh gewelt? een raedeloze maght. 1275 
Nu raecktge wederom in uwe volle kracht. 


Berseba: 
Mijn grootste vyant is in 't leven. 
Dat's Absolon, met recht geducht, 
De grootste vyant van dees vrucht, 1279 
My tot een' troost van Godt gegeven. 1280 
Hoewel Achitofel verging, 
De leste strijt is niet gestreden. 
De koning oorlooght met gebeden, 1283 
Bevreest voor dien weêrspanneling. 
Hy bidt voor zijnen uitverkoren, 
Die heiligh en onheiligh tart, 
Hem 't punt des degens zet op 't hart. 
Helaes, waer blijft dees jongstgeboren? 1288 
Indien de slagh verloren wort, 
Wat raet voor my, en dezen kleenen? 
Waer 't lijf geborgen? och, waerheenen 1291 
Voor 's vyants haet, bits uitgestort? 1292 

{==157==} {>>pagina-aanduiding<<}

Hy heeft dit kint den doot gezworen, 
En kent het voor zijn' broeder niet. 1294 
  Wie zaegh het endt van ons verdriet, 
Indien de veltslagh wiert verloren! 
Dit oproer sproot uit's vaders schult. 
De toom is hem te ruim gegeven, 
Die wreet naer deze stadt komt streven, 1299 
  En, als een tiger, briescht en brult. 
Ick zagh van verr' het onweêr komen 
Opdonderen, en zat belaên. 1302 
Wat raet? wie dorst den vader raên. 
Den zoon voorzichtigh in te toomen? 1304 
  Nu voelt hy dien gedreighden slagh, 1305 
Dus out, en hoogh op zijne dagen. 1306 
Men hoort hem, blint van liefde, klaegen, 
En deerlijck kermen, nacht en dagh: 1308 
Och, moght men Absolon behouden, 
  Dien schoonen, zonder wederga: 
Ick nam hem weder in gena, 
Omhelst, gekust, en quijt geschouden! 1312 
De dolle heirbijl dreight den stam 1313 
En telgh al teffens af te houwen. 1314 
Waer zal de stiefmoêr zich betrouwen? 1315 
Waer berghtze dit onnozel lam? 1316 


Sobi: 
Mevrou, schep moedt. gewelt van muuren, 1317 
Daer Jabok drymael ommestroomt, 
En dees bezetting vreest noch schroomt 
Geen' storm. zy kan een heir verduuren. 1320 
Men kan voor eenen overval 
Den oever van den vliet beschanssen, 1322 
En gadeslaen alle oorloghskanssen, 
Tot datwe aengroeien in getal. 
En quaem de krijghskans aen 't verloopen, 1325 
Door onverwachte wederspoedt, 1326 
(Dat nimmermeer gebeuren moet,) 1327 

{==158==} {>>pagina-aanduiding<<}

TEKSTKRITIEK: vs. 1348, de oude uitgaven hebben 's huwlijxbant. 
Gansch Ammons rijck staet voor u open. 
Beveel my uwen Salomon: 1329 
Ick blijve in noot zijn trouwe hoeder, 
En wil u eeren, als mijn moeder, 
In 't aengezicht van Absolon. 
Mijn lieve dochter, in haer bloeien, 
Schiet op, gelijck een lentespruit. 
  Behaeghtze uw' zoon tot eene bruit: 
Laetze onderling in liefde groeien. 


Berseba: 
'k Beken gy draeght in dezen staet 1337 
U tegens my, gelijck een vader. 
Ick wil 't gedencken, en neem 't nader, 
  Met 's konings gunste, in mijn beraet. 1340 
Laet uw gewenschte dochter blozen, 1341 
Opluicken, als de dageraet: 1342 
Indien de heirtoght wel beslaet: 1343 
Wy scheiden niet: de tijt geeft rozen. 
  De nagebuurschap zou my licht, 
Geraeckt dees huistwist eens in stilten, 
In bloetverwantschap staen te smilten, 1345-47 
Door 's huwlijx bant aen een verplicht. 1348 
Dat huwlijck zoude uw vorstendommen 
  En Davids rijcken tegens last 1350 
Bevestigen. wy stonden vast, 1351 
Gelijck een boogh, op twee kolommen. 
Maer och, het is geen bruiloftstijt. 
Wie spelt ons hoe de kans zal rollen? 
Het gansche rijck, te blint aen 't hollen, 1355 
Hangt aen den terling van dien strijt. 1356 
Men hoort d'aenschennende trompetten. 1357 
De dolle stiefzoon staet te bloot. 1358 
Hy past op leven noch op doot, 1359 
Getroost zich een op al te zetten. 1360 

{==159==} {>>pagina-aanduiding<<}

Nu vechten zeven tegens een. 
Een hant, die zeven af moet keeren, 
Ziet luttel kans te triomfeeren. 
De maght van David schijnt te kleen. 
Het recht begunstight onze zye: 
Maer d'overhant volght, daer men vecht, 1366 
Niet altijt het bestreden recht. 1367 
Zy weifelt wel, en kiest partye. 1368 


Sobi: 
Mevrou, bezwaer u niet te vroegh. 
Men zal noch kans noch tijt verzuimen. 
Als veltheer Joab 't velt moet ruimen, 
Dan berght mijn hof u tijts genoegh. 1372 
Mijn grens leght slaghree met haer troepen. 1373 
Gy hoeftze slechts te hulp te roepen. 

  
    
  REY VAN HOVELINGEN.
  
Zang: 
  De hemel helpe ons hof aen pais. 
Wie zal den staet ten leste redden? 
De twisten, uit verscheide bedden 
Gesproten in een erfpalais, 
Zijn lastigh overeen te brengen, 1379 
  Daer elck zijn hooghste wit beschiet, 1380 
Op eigen nut en voordeel ziet. 
In teêre stof van staeten mengen 1382 
Zich afgunst, laster, achterdocht, 
Haet, misverstanden, en misduien, 1384 
Die worstlen onderling, als buien. 
Waer heeft dees rijxkoorts ons gebrocht? 
Wie middelt tusschen zoon en vader 
Den twist, die, onbemiddelbaer, 1388 
Niet aenziet lijf-noch staetgevaer? 1389 
Hoe hier de bloetverwantschap nader 
Aen een grenst, zoo veel feller spreit 1390-91 

{==160==} {>>pagina-aanduiding<<}

De lantsmet zich in alle steden. 1392 
Nu quijnen 't hooft, en al de leden. 
Zy scheit niet eer de doot haer scheit. 1394 
Den zoon of vader moet 'er kleven. 1395 
Het gelt hun beide, of een' het leven. 


Tegenzang: 
De zoonzucht van den vader zou 1397 
Den zoon voor zijnen rijxstaf stellen, 1398 
Eer hy hem zaegh ter aerde vellen. 1399 
  Wat is een vaders hart getrou! 
Wat baeten al die schoone gaven 
Des lichaems, daer elx oogh op viel, 
Zoo lang, och Absolon, uw ziel 
Wanschapen blijft, ontaert van braven! 1404 
  Och, jonge prins, waert gy zoo schoon 
Van ziele, was uw hart besneden, 1406 
En zoo volkomen, als uw leden, 
Hoe eerde uw deught uw vaders kroon! 
Nu steeckt uw hooghmoedt, zoo verwaten, 
  En wederspannige aert, zoo stijf, 
Te lelijck af op 't schoone lijf. 1409-1411 
Wat magh u 's lichaems schoonheit baeten? 
Het ga zoo 't wil: de spil loopt af. 1413 
Gy of uw vader stort in 't graf. 





{==161==} {>>pagina-aanduiding<<}


Het vyfde bedryf.

REY. DAVID. ACHIMAÄS.

Rey: 
Een goede of quade maer staet nu in haer geboorte. 1415 
De zon helt naer de kim. de wacht ziet van de poorte 
Twee posten, elck om 't snelst', vast rennen herwaert aen. 1417 


David: 
Dit voorspoock tuight wat goedts: en dat wy boven staen: 1418 
Want was de veltheer met de gantsche maght geslagen, 
't Verstroide heir zou sterck by troepen stewaert jaegen, 1420 
Om 't lijf te bergen. elck voor ander spoet zich ras, 1421 
Dan d'een dan d'ander voor; de leste Achimaäs, 
Den zoon van Sadock, heel gelijck aen zijn gebaeren. 1423 
Hoe of mijn Absolon in 't vechten is gevaeren? 
Kornels, en oversten, en hopmans hoorden al, 1425 
Een ieder hooft voor hooft, hoe streng ick hen beval 
Het leven van mijn' zoon, verschoonbaer om zijn jaeren, 
En jammerlijck misleit, waer 't mogelijck, te spaeren: 
Maer 't loopt gevaer dat een onkundige onbedocht, 1429 
Of een welweetende hem heeft om hals gebroght, 
Van onverzoenbre wraeck bereden, en bezeten. 1431 
Daer wort, als uit den aêm, van verre ons toegekreten. 1432 


Rey: 
Hier komt Achimaäs, noch blijde, en wel gemoedt. 


Achimaäs: 
Geluck, heer koning. 


David: 
is uw tijding quaet of goet? 


Achimaäs: 
Gewaerdighme dat ick u op mijn knien magh eeren. 1435 
Gelooft zy d'opperste: 't gaet wel: wy triomfeeren. 
Gelooft zy d'opperste: de vyant is beknelt, 
Die Godts gezalfde durf bespringen met gewelt. 1438 
De vyant is verstroit, verslagen. zing nu zangen. 


{==162==} {>>pagina-aanduiding<<}


David: 
Hoe ging het Absolon, mijn zoon? is hy gevangen, 
Gegrepen by den hals, noch levende, en gezont? 
Hoe ging 't hem? is hy doot, of levende, of gewont? 
Helpme uit den droom. nu spreeck. 


Achimaäs: 
vergunme tijt te spreken. 
Heer koning, ick ben af, het hart bykans bezweken. 1444 
Ick liep het al voorby, begruist van zweet en stof, 1445 
Om d'eerste tijding u te brengen hier in 't hof. 
De veltheer Joab heeft my daetlijck afgevaerdight. 
Ick zal 't verhaelen, zoo de koning zich gewaerdight 
Te hooren uit mijn' mont al wat men hoorde, en zagh: 
En met een woort gezeght: heer Joab won den slagh: 
Maer 't koste zweet en bloet, zoo heeft zich 't heir gequeten. 


David: 
Hoe ging 't met Absolon? melt dat: dat most ick weeten. 
De zege dient ons slechts tot droefheit en verdriet, 
Zoo 't Absolon besterft. leeft Absolon, of niet? 1454 


Achimaäs: 
Genadighste, gy zult vernemen uit ons woorden 
De waerheit van al 't geen wy zagen, 't geen wy hoorden. 
Vergeef het toch wat aen ons kennis noch ontbreeckt, 
Tot dat uw majesteit den naesten bode spreeckt. 
Eer ick mijn' last voltreck' genaeckt hy deze stede, 1459 
En brengt u al 't verslagh van 's vyants neêrlaegh mede. 


David: 
Ontvou ons dan recht uit al wat gy hoorde en zaeght. 
De hemel geve dat de tijding ons behaeght. 
Leeft Absolon of niet? laet hooren een van beide. 
Staffiers, gaet heene: haelt de koningin. zy schreide, 1464 
Toen ick naer buiten tradt. zy twijfelt, en verlangt, 
Dewijl dit oorloghspleit in punt van 't wijzen hanght, 1466 
Of 't vonnis reede al met den degen is gestreecken. 1467 
Daer komt de koningin: nu spreeck: ik hoor u spreecken. 


Achimaäs: 
Uw veltheer volghde 't heir der stammen in zijn schim, 1469 
Tot datze westwaert by het bosch van Efraim 

{==163==} {>>pagina-aanduiding<<}

By een geraeckten. elck stont blanck in zijn slaghorden. 1471 
Men ruste daetlijck toe, om hantgemeen te worden; 1472 
Eene ongelijcke maght, maer een gelijcke moedt 
Van wederzijde in 't heir, te paerde, en oock te voet. 
Zy stonden van weêrzy gespitst in dry vierkanten, 1475 
De ruitervleugels op de zy, als eicken planten, 
En boomen in uw bosch, aen ryen net geschaert, 1477 
Geschoren als een lijn, voorzien van schilt en zwaert. 1478 
Zy blickren in de zon, een ieder in zijn wapen, 1479 
Als waer het harrenas hun aen het lijf geschapen, 1480 
Het zwaert hun in de vuist gekloncken van de smits. 1481 
De heiren staen 'er blanck in hunnen vollen krits. 1482 
Abisaï bewaert den voortoght. Joab, onder 1483 
Den middeltoght, munt uit, gelijck een oorloghswonder. 1484 
Helt Ithai draeght zorgh den middeltoght op 't spoor 
Te volgen. Absolon stelt Amasa recht voor 
In 't spits. hy zelf bewaert in 't midden zijne schaeren. 1487 
Laet Joas, trots genoegh, den achtertoght bewaeren. 
De leeu van Juda brult in 't midden van weêrzy, 
En wet de klaeuwen, tot bederf van zijn party. 1490 
Zoo heerlijck staet een velt gekroont met korenaren 
En korenbloemen, eer de wint daer in komt vaeren. 
Elck munt om 't prachtighste met zijn lievreien uit. 1493 
Elck vlamt op overhant, en eer, en oorloghsbuit. 1494 
Prins Absolon zoo schoon, gelijck hy is geschapen, 
Rijt door den heirtoght heen. de schiltknaep draeght zijn wapen. 1496 
Kornels en hopmans slaen in 't ende een' ring om hem. 
Hy spreecktze een hart in 't lijf. elck luistert naer zijn stem. 1498 
Gy bondtgenooten, van den hemel begenadight, 1499 
Die, trots in 't harrenas, de wettigheit verdaedight 
Van Davids erfgenaem, geboren tot de kroon, 
Wat eer gebeurt u niet, tot een' verdienden loon, 1502 
Dat gy met uwen hals mijn recht quaemt onderstutten 
En tegens al 't gewelt der nijdigen beschutten. 1504 

{==164==} {>>pagina-aanduiding<<}

Nu wil het tijt zijn dat gy Joabs hooghmoedt slaet, 1505 
Die op een hantvol volx zich reuckeloos verlaet, 
U trotst, u in den mont, en in zijn doot komt loopen. 1507 
Hier valt geen tegenstant. men hoeft hem slechts te stroopen, 
  In twalef stucken door te houwen met een drift, 1509 
En elcken stam een stuck te schencken tot een gift. 
Dat eenigh hooft alleen getroffen en geslagen, 1511 
Zal schrick al 't overschot voor wint door 't stof verjaegen, 1512 
Om zijnen heer de maer te brengen van den strijt. 
Zoo schelt de suffer ons de schult der kroone quijt. 1514 


David: 
Hoe ging 't aen Joabs zijde? ick weet wel hy bekleede 
Mijn recht, en moedighde het volck met eene mede. 1515-16 1516 


Achimaäs: 
O Davids helden, die getrou, voor 't wettigh recht 
Der kroone, tegens zoo vervloeckt een' vyant vecht 
Van Godt en menschen, en die met zijn vloeckgenooten 
Den vader, die hem mint, ten troon heeft uitgestooten, 
Betoont uw trou nu aen den standert, dien gy zwoert. 1521 
Verschoont de rijxpest niet. het oorlogh, dat gy voert, 1522 
Is goddelijck. Godts wet verstoot hem in haer toren, 1523 
Die Godt noch ouders eert, uit wien hy is geboren. 
Grijpt moedt: Godt zal uw recht hanthaven, en zijn wet. 


David: 
Hoe klopt mijn hart uit schrick. de wraeck van Joab let 
Alree niet op den last, in 't scheiden hem gegeven. 1527 
Die strengheit loopt te hoogh. zoo spaert men niemants leven. 1528 


Achimaäs: 
Op deze rede klonck het heesch bazuingeschal 1529 
Uit bey de heiren op. een ongelijck getal 
Vloogh op elckandere aen. dat brullen, brieschen, schreeuwen 
Van bitter tegens een gekante standertleeuwen 1532 
Verdoofde elx ooren in het velt, zoo dra men trof: 

{==165==} {>>pagina-aanduiding<<}

Alle oogen werden blint van 't omgewroete stof. 
Toen openbaerden zich alle ingekropte wrocken. 
Men zagh uw heir in last, en drymael schricklijck schocken, 1536 
Gereet te spatten, als helt Joab, vol ontzagh, 1537 
Zich met den blooten arm, in 't barnen van den slagh, 1538 
Quam waegen op het spits. hy zwaeide zijnen degen 1539 
Den hemel toe, verdaeghde uw kroonrecht, en Godts zegen, 1540 
Een' wederspannigh en verbastert heir ontzeght: 
O Godt, bescherm uw zaeck, en hanthaef's konings recht. 
Het weêrlichte op dien roep, als wou het Godt verdrieten. 1543 
De dooden groeiden aen op houwen, steecken, schieten. 1544 
De zeissenwagen van den vyant, die noch paert, 1545 
Noch mensch, noch geen slagorde in zijnen tooren spaert, 
Geraeckt aen 't hollen, went zich naer zijne eigen helden. 
De vrienden moeten 't eer dan vyanden ontgelden. 
Dat moedight d'onzen. men bejegende Absolon, 1549 
Die schrap stont, als een leeu in 't vechtperck. qualijck kon 
Het oogh om 't stuiven vrient van vyant onderscheiden. 1551 
Ten leste spatte 't heir der stammen op de heiden 1552 
Naer 't Efraimsche bosch. zoo quam ick herwaert aen, 
Door last van Joab, reede om in den staert te slaen. 1554 
Maer hier komt Chusi, die den uitslagh zal verhaelen. 

CHUSI. DAVID. BERSEBA.

Chusi: 
Zoo moet de kroon van zege op 't hooft van David straelen. 1556 
De hemel hanthaeft u. die zich des onrechts belght 1557 
Heeft twintigh duizenden, al vyanden, verdelght. 1558 


David: 
Hoe gaet het Absolon? 


Chusi: 
zoo ga het allen staeten, 
En vyanden der kroone, en al die David haeten. 


David: 
Och Absolon, mijn zoon, hoe vreesde ick voor dien toght! 
Och Absolon, och of ick voor u sterven moght! 

{==166==} {>>pagina-aanduiding<<}

Och Absolon, mijn zoon, de waerdtste van mijne erven, 
Gaf Godt, och Absolon, dat ick voor u moght sterven! 
Natuur, hoe pijntge ons hart! gewelt, gewelt, gewelt. 1565 
'k Beklaegh u voor Godts troon. och Absolon, dit gelt 1566 
Uw' vader 't leven. och, ter goeder tijt geboren, 
Ter quader tijt in 't velt verslagen, al verloren! 1567-68 
O koningsbloem, te vroegh van uwen steel gemaeit, 
Getroffen van een buy, die door mijn bloemhof waeit! 1570 
Och had ick schrap gestaen, toen 't heir u spits quam bieden, 1571 
Mijn bloote borst geboôn de wraeckzucht, heet aen 't zieden. 1572 
Ick duwde, ô zoon, den dolck u in die schoone borst. 
Uw vader draeght de schult. mijn handen zien bemorst 1574 
Van 't kinderlijcke bloet, dat koningsbloet, mijn leven. 
De geest van Absolon komt dootsch my tegenstreven. 1576 
Waer berge ick mijnen rou? 1577 


Berseba: 
geley hem naer de zael 
Ter poorte in, dat hy ruste, en zijnen adem hael. 1578 
Dees rou geeft ergernis, en zal het volck bezwaeren. 
Nu Chusi, spreeck recht uit. hoe is het voort gevaeren? 1580 


Chusi: 
Toen Absolon, bykans verlaeten van zijn volck, 
Niet langer staen kon voor helt Joabs blooten dolck, 1582 
En vreesde 't uiterste van doots gevaer te tergen, 1583 
Begaf hy zich blootshoofts ter vlught om 't lijf te bergen. 
De snelheit van den muil quam hem te baet, die los 1585 
Ter zijde heenesloegh in schaduw van het bosch, 1586 
Maer tot zijn ongeluck: want 's prinssen locken reicken 
En slingren krullende om een tackebosch van eicken, 1588 
Daer blijft hy hangen, en het muilpaert schiet alleen, 1589 
Gelijck een blixem, door zijn meesters beenen heen, 
Die tusschen aerde en lucht noch zweeft. de muil blijft rennen. 
Een lansknecht zagh 't, en gaf het Joab flux te kennen, 
Die sprack: hadt gy hem toch gevelt met schicht of priem, 1593 

{==167==} {>>pagina-aanduiding<<}

'k Had u een schat betaelt, of koningklijcken riem. 1594 
De lansknecht sprack: al schonckt gy my noch hondertwerven 
Zoo veel, dat koningsbloet zou van mijn hant niet sterven: 1596 
Want ieder hoorde hoe de vader, u voor al, 1597 
Abisaï met een, en Ithaï beval 1598 
Dien lieven jongeling te spaeren by het leven. 1599 
Had ick op mijn gevaer dat schendigh stuck bedreven, 1600 
De koning, wien geen zaeck, hoe kleen, verholen blijft, 
Waer tegens my door u in 't straffen zelf gestijft. 1602 
Ick zal, sprack Joab toen, naer u noch niemant wachten. 1603 
Hy vlieght ten bossche in, drijft den hangenden dry schachten, 1604 
Dry scherpe spitsen in den boezem, stoot op stoot. 
Zijn tien schiltknaepen slaen den jongeling voort doot. 1606 
De veltheer Joab, om te stuiten het verbazen 1607 
Der vlughtelingen, laet terstont den aftoght blazen, 
Op dat men 't volck verschoon', en d'onrust brenge in rust: 
Naerdien het vreeslijck vier des oproers leght geblust 1610 
In 't bloet van Absolon, geworpen in den muile 
En opgespalckten balgh van eenen diepen kuile, 1612 
Met steenen opgehoopt, op dat hy hierme bromm', 1613 
In stede van zijn beelt en marmere kolom. 1614 
Het volck alom verstroit, versteecken van die stutte, 1615 
Vlught haestigh, elck zijns weeghs, in schaduw van zijn hutte. 1616 
Daer komt heer Joab op den spaden avont aen, 
Bestuwt met oversten, en 's prinssen standertvaen, 1618 
Een' hoop gevangenen. gy hoort tot zegeteken 
De paerden brieschen, en de veltbazuinen steecken. 1620 

JOAB. BERSEBA.

Joab: 
Geluck, ô koningin. de doot van Absolon 
Is 't leven van de kroone, en uwen Salomon. 
Godt spaere David lang. Godt spaere 's konings leven. 


Berseba: 
Hoe rekent men 't getal, in dezen slagh gebleven? 


{==168==} {>>pagina-aanduiding<<}


Joab: 
Wel twintighduizenden. 1625 


Berseba: 
och, had men 't volck gespaert! 


Joab: 
Het woudt verslont meer volx dan 't uitgetrocken zwaert. 1626 
Men keerde in 't vlughten zich aen poelen, noch moerassen, 1627 
Om 't lijf te bergen, daer de paerden, harrenassen, 
En menschen smoorden. wy, begaen met hun verlies, 
Geboden ernstigh dat men flux den aftoght blies. 1630 


Berseba: 
Hoe heeft men 's konings last in Absolon vergeeten! 1631 


Joab: 
Die waer geberght, had hy den helm niet afgesmeten, 1632 
Om 't lijf te bergen, en te vlughten, vry van last. 
Zoo slingerde zijn haer om eicke tacken vast. 
Een afgront most het bloet van dien verwaten slorpen. 1635 
Al 't heir heeft, hooft voor hooft, een' steen op 't lijk geworpen, 
Een grafspits opgerecht van steenen, zonder tal; 1637 
Waer by men eeuwigh hem hier na gedencken zal. 1638 
  De wet vervloecktze, die aen 't hout ter straffe hangen: 1639 
Zoo most hy aen een' boom verdiende straf ontfangen, 
Bezeeglen dezen vloeck. een ongehoorzaem aert, 1641 
Den vader trappende, was geen genade waert. 
De bloetschoffeerder van tien vaders bedtgenoten, 1643 
Van tien schiltknaepen wert doorsteecken, en doorstooten. 1644 
De kroonzucht, wreetheit, en de geilheit troffen 't hart 1645 
Elck met een schichtpunt, daer hy hing in 't bosch verwart. 1646 


Berseba: 
Wat raet? de vader is te troosten, noch te spreecken, 
Bedroeft het volck, en kan zijn droefheit niet versteecken, 1648 
Een ergernis van 't hof, en deze gansche stadt, 
Na 's rijx behoudenis, dus avrechts opgevat. 1650 


{==169==} {>>pagina-aanduiding<<}


Joab: 
Mevrou, 't is noodigh dien verkeerden rou te toomen. 
Ick bidde u hael hem. laet hem flux te voorschijn koomen. 
'k Zal 's koninghs rou den toom eerst vieren, en verdraegh 1653 
Dat dees bedroefde man een poos zijn hart uitklaegh, 1654 
Door schreien zich ontlaste, en eenen vloet van traenen, 
Dan kan men hem met vrucht aen zijnen plicht vermaenen. 1656 

DAVID. JOAB. BERSEBA. REY.

David: 
Heer Joab, och gemoete ick u in dezen schijn, 1657 
Berooft van mijnen zoon? ô hartewee! ô pijn! 
Is dat uw' konings last en hoogh bevel uitvoeren? 
Zijn dit deze oversten, die mijnen standert zwoeren? 1660 
En gelt een konings woort, het koningklijck gezagh 
Zoo luttel by het heir? helaes, de zon, de dagh 
Gaet met mijn' Absolon en zijnen vader onder. 
Waer bergh, waer bergh ick my van rouwe? ô vader, zonder, 
O vader, zonder zoon, die glori van mijn rijck! 
Waer leghtge, ô Absolon? waer leght dat schoone lijck? 1666 
Waer anders dan in 't hart des vaders, na zijn sterven? 
Daer leght mijn Absolon, gy zult geene uitvaert derven, 
Mijn zoon, mijn liefste vrucht. uw vaders hart is 't graf, 
Daer gy begraven leght. helaes, ick had dees straf, 1670 
Dien doot by Godt verdient, een doot van duizent dooden. 
Breng wech dees leeusbanier, hem tegens mijn geboden 
Ontweldight. dit 's geen zege, ô neen, eene oorloghsplaegh, 1673 
Dit is geen rijxtriomf, maer eene nederlaegh. 
Daer leght mijn rijck, mijn staf, en kroon, en troon in d'assche. 1675 
Wech purperengewaet, en pracht, en prael. ick wassche 
Mijn aenzicht nacht en dagh in traenen, in geklagh. 
Wat brengtge my een' hoop gevangens uit den slagh! 1678 
Broght gy mijn' Absolon noch levendigh gevangen, 1679 
Ick hadde u met triomfe en snaerespel ontfangen, 
Met blyschap ingehaelt. ô bloedige overhant! 1681 
Breng wech mijn harp. men hang' haer eeuwigh aen den want. 
Och, Absolon, mijn zoon, moet ick u eeuwigh derven? 
Och, Absolon, gaef Godt dat ick voor u moght sterven! 


{==170==} {>>pagina-aanduiding<<}


Joab: 
Is dit uw' Joab met triomfen ingehaelt, 
Nu zulck een zon van zege uw aengezicht bestraelt? 
Is dit uwe oversten en helden blijde ontmoeten? 
Zy smilten man voor man, vergeeten u te groeten, 1688 
Verstroien elck hun 's weeghs. zy hebben u geredt. 1689 
Zy hebben heden u de kroon op 't hooft gezet, 
Hun leven opgezet om u in staet te houden: 1691 
En wort deze oorloghsdeught dus avrechts hun vergouden? 1692 
Die vaderslaghter, en verwaten, zoo veraert, 1693 
En snoot, had heden zelf uw leven niet gespaert, 1694 
Noch uwen Salomon, noch geene koninginnen. 
Of meentge met dien rou het hart des volx te winnen? 1696 
En hebtge aen eenen stam, die u slechts overschoot 
Van twalef stammen, noch te veel in uwen noot? 1697-98 
Zoo vaer vry voort: vaer voort met jammeren en treuren, 
De haeren uit het hooft, het kleet van 't lijf te scheuren: 
Zoo blijck' het klaer dat gy een' booswicht hooger acht 
Dan 's volx behoudenis, en Abrahams geslacht; 1702 
Dat gy uw vrienden haet, hen hanthaeft, die u haeten: 
Maer 'k zweere u, vaertge voort, 'k zie morgen u verlaeten 
Van al uw' aenhang, niet een' halsvrient meer ten hoof, 1705 
Uw kroon, en scepter, en uw koningkrijck ten roof 1706 
Voor alle uw vyanden; en hoor een' storm verheffen 
Veel schrickelijcker dan uw hooft oit quam te treffen, 
Van uwe jongkheit aen, tot heden dezen dagh. 1709 
Waeck op dan: strijck, en bergh uw kroon, en rijxgezagh. 1710 


David: 
Och Joab, wanneer kon het vaders hart oit liegen? 1711 
Natuur ontlast zich, die kan veinzen, noch bedriegen. 1712 
Dit 's aengeboren. dit 's eene ingeschapenheit. 1713 
Natuur, Godts dochter, heeft dien bloetbant vast geleit. 1714 


Berseba: 
Aertsvader Abraham had wel natuur verwonnen. 1715 


{==171==} {>>pagina-aanduiding<<}


David: 
Wat vaders vint men, die dat voetspoor houden konnen? 1716 


Joab: 
Schep moedt, heer koning. toon u vrolijck, als 't behoort 
Aen 't gansche heir, en zet u morgen in de poort. 
Verwelkoom en onthael de hoofden en de helden, 1719 
Die lijf en leven voor uw kroon te pande stelden. 1720 
Ick won alree het hart van al wat zich verbondt, 
En tegens u van daegh noch blanck in 't harnas stont. 1722 
Zy traden in uw' eedt, gereet hun schult te boeten, 1723 
En leiden hun geweer gewilligh voor mijn voeten. 1724 
'K heb dit d'aertspriesters voort. verkuntschapt door een' post. 1725 
Men roept al: Davids arm heeft ons met Godt verlost 
Van Heiden, Idumeen, en 't juck der Filisteenen, 
Vloot zelf voor Absolon, door bosch en heiden heenen, 
Te blint by ons gezalft en op den troon gezet: 1729 
't Is billijck dat men dien hanthaver van Godts wet 
  Herstelle in 't out gezagh, hem en zijn' zaet beschooren. 1726-31 1731 
Schep moedt: gy ziet den dagh van uw triomf herboren, 
Van alle stammen en geheel Jerusalem 
U voeren op den troon met een gemeine stem. 1734 


Berseba: 
Nu ga te ruste: want de tijt u noot te slaepen. 1735 
De nacht verquick den geest, en is tot rust geschapen. 1736 


Joab: 
Ick ga terwijl het volck vernoegen hier omtrent, 1737 
Verzekren van den prijs, die gy hun waerdigh kent. 1738 


David: 
Hy ga vry heene. ick zweere en zal het niet vergeeten 
Met zijn verdiende maet hem weder in te meeten. 1740 
Hy heeft mijn' Absolon met opzet niet gespaert, 
  En toonde aen Abner zelf in vre zijn' snooden aert. 1742 
'K wil Amase in zijn plaets eer lang ten veltheer zetten. 
Mijn nazaet magh na my op zijn verdiensten letten. 


{==172==} {>>pagina-aanduiding<<}


Rey: 
Men offre Gode, nu de vader, van den zoon 1745 
Verdreven, wederom, herstelt op zijnen troon, 
Zal heerschen, aengebeên van volck en onderdaenen. 1747 
De vreught wort best gesmaeckt na ballingschap en tranen. 

UIT.