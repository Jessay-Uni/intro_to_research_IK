Samson of Heilige Wraeck. 

Treurspel. 

Het eerste bedryf.


Dagon: 
Ick, die den ysren staf, van roest half opgegeten, 
Beneden zwaeie, en, in den helschen raet gezeten, 
Voorstelle, en sluite wat ten dienst van 't zwarte rijck 1-3 
Wort goet gekent, koom hier te Gaza, d'oude wijck 4 
Der geesten, wien het luste in ope lucht te zwieren 5 
Met vleermuisvleuglen, en dit feest te helpen vieren, 
Den grooten ommegangk te volgen met mijn' stoet, 7 
Die naer den zwavel stinckt, en morssigh, vuil van roet, 
Met kromme krauwels kemt mijn pruick, en ruige locken, 9 
Al giftige adders, boos en afgerecht op wrocken, 10 
Gelijckze 't gloeiend nest, den diepen zwavelpoel, 
Ontruckt zijn, my tot pracht; het zy ick uit den stoel 12 
Beneden spreecke, of hier in 't heiligh kerckbeelt waere, 13 
Daer Dagons priesterdom, eerbiedigh ten altaere 14 
Getreên, ter eere van mijn godtheit stieren slaght, 
Spijsoffers inwijt, en den grootvorst van den nacht 16 
Met juichen en triomf verwelkomt, en gezangen, 
En offerspelen, daer wy spoocken naer verlangen. 18 
Wat wil 't een vreught zijn, als voor onze majesteit 19 

{==181==} {>>pagina-aanduiding<<}

d'Aertsvyant Samson in triomf wort omgeleit, 20 
Zoo blint gelijck hy is, aen eene dubble keten 
Gesloten, en op straet getout, en dicht gesmeeten 22 
Met eene bolpees van den tuchtknaep, die hem stiert, 23 
De schakels van den toom, de keten, ruimer viert, 24 
Of aenhaelt, dat hy rijst, of neêrstort van vermoeien, 25 
En 't zweet by druppels langs het aenzicht drupt. hier groeien 
Ons dienaers by, terwijl die lantplaegh zucht, en steent, 26-27 
De voorhuitloze Jood, de vloeck van mijn gemeent'. 28 
Wat heeftze twintigh jaer, en langer al geleden 
Van dezen rechter, daer alom de Joodsche steden 30 
Om vierden, toen hy haer verlichte van ons juck, 31 
Een juck wel veertigh jaer bezuurt met smerte en druck. 32 
Zoo veel vermoght de kracht, hem heiloos aengeboren, 33 
Die met de locken nu zoo gladt is afgeschoren. 
  De leeuwentemmer, kort getemt van eene vrou, 35 
Leght mack, gelijck een lam, gesloten in zijn kou, 36 
Bestoven van het meel, kan naulijx adem haelen, 
Eet brocken, als een hont. hy grimbeckt onder 't maelen, 38 
En knarssetant van spijt. wat plaeghde hy ons vroegh, 39 
  Die stout voor Askalon wel dertigh mannen sloegh, 40 
Hun kleeders stroopte, en ging met al dien vrybuit strijcken. 41 
Noch slimmer ging 't toen hy, tot afbreuck van vijf rijcken, 42 
Dryhondert vossen ving, hen knoopte staert aen staert, 
Met vierwerck, hars, en vlas, en zwavel. hier op vaert 44 
De vlam in 't koren, waer zy voor zijn geessel streven. 45 
De hongerige vlam, in 't voortslaen noch gedreven 46 
Van eenen stercken wint, zet al het korenlant, 47 
Veel mijlen wijt en breet, in eene zee van brant, 
Zoo veele duizenden van Dagons onderdaenen, 
Vijf hooftsteên, langs de zee, en al 't gebiet in traenen. 

{==182==} {>>pagina-aanduiding<<}

De wijnbergh mist zijn druif, d'olijfboom zijne vrucht, 
De korenbloem haer eer. de zeekust kermt, en zucht, 
Van Gaza tot aen Geth, daer onze tempelheeren 53 
  Spijsoffers, inkomste, en kerckschattingen ontbeeren. 43-54 54 
  Toen een Thamnijt dees plaegh verstack van zijne vrou, 55 
Bezuurde 't gansche lant dien smaet met zulck een' rou: 56 
En schoon de Filisteen dit straften, en den vader 
Met zijne dochter in een zelve vier te gader 
  Verbrandden, noch sloegh hy uit wraecklust echter voort, 57-59 59 
En brackze hals en been. de Filistijns, gestoort 60 
Met reden, quamen fel de Joôn beoorelogen, 
Die zich onschuldighden, en zelfs, tot recht bewogen, 62 
Den rechter leverden in zijn dootvyants maght: 
Toen brack hy koorde en bant, als vlas, door zijne kracht, 
  Sloegh duizent helden met een ezels kinnebacken. 64-65 
Ten leste kwam hy hier in Gaza nederzacken. 
Men sloot de poorten toe. de booswicht, loos en valsch, 
Rijst 's nachts, en neemt stadts poort op zijnen stercken hals, 
Stapt recht naer Hebron toe, als met een lichte veder, 
  En leght stepoort en post op bergh en steenrots neder. 66-70 
Men bond hem reis op reis vergeefs met tou en snoer, 
  Tot dat zijn boelschap loos de zeven locken schoer, 72 
Het broeinest van zijn kracht. wy, meester door haer treken, 73 
Verzuimen niet hem bey d'ooghappels uit te steecken, 
Te tuchtigen. nu zit hy hier te Gaze vast, 
Jerusalem ten schimp. de maght van Dagon wast, 
En groeit geweldigh aen. wy gaen de Joden stooren, 77 
Brantschatten, om de scha te boeten van ons koren. 78 
Het hof van Dagon is met reden voor den geest 
Van onze erfvyanden, het Jodendom, bevreest, 
Dat met de Godtsdraght en zijn kistspel, heet op wreecken, 81 
Ons godtheit noch eens dreight met kracht den hals te breecken, 
Te bonzen van 't altaer, waerom ick, schalck en stil, 83 
Als in slaghorde, my hier tegens kanten wil. 
Gy allen zult van daegh, vermomt, vernist met glimpen, 85 

{==183==} {>>pagina-aanduiding<<}

En schijn van heiligheit, het Jodendom beschimpen 
In Samson, die zoo lang mijn heirkracht onder hiel, 87 
Het voorhuitloos gebroet, dat in ons erfdeel viel, 88 
Zoo veel geweldenaers, die goôn en menschen plaegen, 
En onder schijn van recht en godtsdienst, moorden, jaegen, 
Beeltstormen, branden, en schoffeeren, zullen zien 91 
Dat Dagons maght, en kracht den stercksten kan gebiên, 
Die 't hooft der vreeselijcke en hooghgewasse reuzen 
Durf met een kaeckebeen, zijn knods, te mortel kneuzen. 94 
Een ieder vaer' daer hy zijn personaedje speelt: 95 
Wy gaen ons zetten in 't helheiligh outerbeelt. 96 

TUCHTKNAEP. SAMSON.

Tuchtknaep: 
Verblinde Jood, ga voort. nu is 't geen tijt van treuren. 97 
Het is genade, die u heden zal gebeuren, 98 
Dat gy wat adems schept. de vorsten, alle steên 
Vergaderen op 's lants triomffeest hier by een. 
Gy zult nu blindeling den ommegang bekleeden, 101 
En voor ons heilighdom geketent heenetreden, 
Bestoven van het meel. verdraegh het met gedult. 
Al schimpt het volck: genoegh dat gy niet maelen zult, 104 
Dewijl het vierdagh is. komt iemant u belachen, 105 
En wiltge danssen, 't zal u vry staen gelt te prachen, 106 
Of vleesch, of tarwe korst. verneemtge wat geschals, 
Gerucht van menschen, klinck de bel om uwen hals. 108 
Uit mededoogen kunt gy noch een gaef genieten, 109 
Tot nootdruft in dien stant, vol onlust en verdrieten. 110 
De tuchtvooght heeft u dit om 't hooghtijt toegestaen. 111 


Samson: 
Nu schep ick lucht. is 't nacht? of schijnt de halve maen? 


Tuchtknaep: 
De zon schijnt uit de kim in velden en landouwen, 
Voor menschen, waerdiger het hemelsch licht t'aenschouwen 
Dan Samson, die zich zelf' verstack van 's levens troost. 115 


{==184==} {>>pagina-aanduiding<<}


Samson: 
Waer stappe ick by den tast, ten zuiden, of in 't oost? 116 


Tuchtknaep: 
Op Dagons kerckhof, by het princenhof, daer d'eicken 117 
Den gront beschaduwen, en met hunne armen reicken 
Tot boven aen de lucht. nu volghme by den tast. 
Ick sluite u met den ring van uw halsketen vast 
Aen dezen hollen eick, een hol om in te schuilen, 
Wanneerge, moe beschimpt, belust wort uit te pruilen. 122 
Gy mooght hier uit en in, en prachen met de schel; 123 
Terwijl ick in het hof uw tuchtvooghts streng bevel 
Uitvoere, zoo 't behoort. gy moet u zedigh draegen, 125 
Of deze bolpees zou u met de huit vol slagen 
Begroeten: want de straf houdt bozen aert in tucht. 127 
Misbruick de gunst niet van den tuchtvooght. zoo gy vlught, 128 
En niet ontvlught, gelijck 't onmogelijck is t'ontsluipen, 
Dat zou u schrickelijck en fel in d'oogen druipen. 130 
Men zou, na'et geeslen met een taeie bondel roên, 
Uw taeck en arbeit noch verzwaeren, en u voên 
Met haverkorsten, of gemaelen bry van schorssen. 133 
Gy zoudt na'et maelen noch het branthout moeten torssen, 
En kloven, tot een boet van uw moedtwilligheit. 135 
Ick ga ten hove, daer de tuchtvooght my verbeit. 
Gy tuchtwacht, hou u hier om 't kerckhof. sla hem gade. 137 
De wacht is u betrout, op 's vorsten ongenade. 138 
Het yzer wort door gout en list by wijl gekrenckt. 139 
Een arm gevangen vorst bedenckt dat niemant denckt. 140 

  
    
  REY VAN JODINNEN.
  
Zang: 
Wy dienen ons wat in te toomen, 
Beschroomt aen eene zijde heen 142 
In schaduw van dees kerckhofboomen 
Te duicken. vrouwen van Hebreen 144 

{==185==} {>>pagina-aanduiding<<}

Zijn al te kenbaer by Gazanen. 145 
Wat 's dit een heerelijcke kerck! 
Hoe krielt de stadt van onderdaenen, 147 
En burgeryen! wat een werck 
Is 't hof, ten hemel opgetogen. 149 
  Wat galeryen zienwe hier! 
De marmerpijlers draegen boogen 
Ten trots gewelft. wat staet het dier 152 
Zoo groot een kerck in top te bouwen 
Tot aen de starren. reuzekracht 
Heeft uit de rots arduin gehouwen, 
Dit uitgevoert met volle pracht. 
Och, kende Godt hen voor zijn vrienden! 157 
Och, ofze Belzebub niet dienden, 
Noch Dagons beelt, noch Astaroth, 
  Maer 't eenigh wezen, Jakobs Godt! 


Tegenzang: 
Dat lot is ons ten deel gevallen, 
En niet den blinden Filisteen. 
Wat baeten hoven, stercke wallen, 
Geweer, en wapens? Godt alleen, 
By ons bekent, is erfbeschermer 165 
Van zijn verkoornen. geen gesticht, 166 
Hoe hoogh gebout, noch gout, noch marmer, 
Behaegen hem, die zijn gezicht 
Van afgoôn keert, en hunne klancken, 
  En kerckgezangen. wieroockvat, 
En geur van afgoôn acht hy stancken. 
Spijsofferhanden, pracht en schat 
Van afgodisten, ongetrouwen 173 
Mishaegen hem. wat zal men niet 
Al gruwelen van daegh aenschouwen! 
Hoe zullen wy, tot ons verdriet, 
De priesterdommen en lantsheeren 177 
Zien over Samson triomfeeren, 
In Dagons ketenen beknelt! 
  Helaes, waer toe verviel Godts helt! 





{==186==} {>>pagina-aanduiding<<}


Het tweede bedryf.

REY. SAMSON.

Rey: 
Wat schel magh 't wezen, die wy ginder hoorden klincken? 
Wie schijnt van verre ons uit dien hollen boom te wincken, 
Te roepen? gaenwe eens al te zamen derwaert heen. 
Wat mensch zit in dien eick dus eenzaem, en alleen? 
Het schijnt hy bid ons om een aelmos, gansch verlegen 
Van bittere armoede. 185-86 


Samson: 
Och, ontferm u toch. Godt zegen, 
Godt hoede u allen: wie gy zijt, of niet mooght zijn, 
Vertroost en helpme toch, in dezen droeven schijn, 188 
Een' armen blinden man, op zijnen hals gevangen, 189 
Geboeit, geketent, met een ruwe py behangen, 
Versuft, en afgeslaeft van arbeit, van het stof 191 
En zweet en bozen stanck bekrozen. dit 's het hof 192 
Van Samson, onlangs noch een lantvooght, vorst, en rechter 
Van duizent duizenden, van zoo veel lants, en echter, 194 
Te jammerlijck, helaes, vervallen van zijn' staet. 195 


Rey: 
Godt hoede ons allen. wat verschijnt ons? och, wat raet? 
Och, och, hoe kunnen wy dit schicken? dit verduwen? 197 


Samson: 
Ay staet. gy hoeft u niet te schaemen, my te schuwen 
Misschien uw' lantsman: want het schijnt aen uwe reên, 199 
Dat gy u rekent uit den stamme der Hebreen, 
En mogelijck uit Dan gesproten. treet wat nader. 
Zoo ick aen 't ruisschen hoor springt hier omtrent eene ader, 
Een levendige bron. heeft iemant kroes of schael, 203 
Zoo bid ick laef mijn hart, op dat het adem hael'. 
'K heb veele maenden lang, gesloten aen dees keten, 
In 't molentuchthuis hier mijn tijt bedroeft gesleten, 
Zoo blint, gelijckge ziet, geslagen, en begraeut. 207 


Rey: 
Nu drinck eens. vat de schael. 


{==187==} {>>pagina-aanduiding<<}


Samson: 
wat was mijn hart benaeut, 
Versmacht van grooten dorst! in duizent ongevallen 
En pijnen is de dorst het bitterste van allen. 
Toen door Godts kracht een bron uit ezelstanden sprongk, 211 
En ick, verhit van slaen, het hart verkoelde, en dronck, 212 
Bequam die wonderbron my dus in mijne smerte. 213 
De hemel zegene u, voor uw medoogend harte. 


Rey: 
Prins Samson, vroome prins, wat is het ons een pijn 215 
U hier te vinden, in dien jammerlijcken schijn! 216 
Wy zijn Jodinnen, hier vergaêrt van west en oosten, 
En komen op dit feest u zoecken, u vertroosten, 
Naer tijts gelegenheit, maer niet naer onzen wensch. 219 
Geen onbeschaemder dier dan een ondanckbaer mensch: 220 
Dat weeten wy, u dienst, en hulp, en eere schuldigh. 
Verdaediger des volx, och, draegh uw smert geduldigh, 
Tot dat het Godt voorzie. ô hartewee! ô smert! 223 
Al weigert u de zon haar licht: Godt kan uw hart 
Verlichten met een' glans inwendigh, die de straelen 
Van duizent zonnen dooft. wie kan de maght bepaelen 226 
Des alleroppersten? die u zoo wonderbaer 227 
Begaefde met een kracht, verborgen in uw haer, 
Is maghtigh, als het hem belieft, in u te wercken, 229 
Oock zonder haerlock u te wapenen, te stercken, 
Te rucken uit den klaeu des tigers, die u druckt. 
Verhael ons toch, hoe komt gy dus verongeluckt, 232 
Verlaeten van uw kracht? wy hoorden 't slechts in 't hondert. 233 
Al 't lant heeft van uw' val gewaeght. dat heeft gedondert 234 
Van Dan tot Berseba. wat oude, kunne, en staet 235 
Zat niet in rouwe om u, en uw bederf, en smaet. 


Samson: 
Och, waer ick schuw geweest van Filistijnsche vrouwen, 237 
Bedrieghlijck in den aert. my magh de dagh wel rouwen, 238 
  Dat ick by Sorek lest verliefde op Dalila, 239 
Lichtvaerdigh, liefdeloos, en gierigh. op gena 240 

{==188==} {>>pagina-aanduiding<<}

En ongenade van een boelschap los te drijven, 241 
Is op een stille zee, in noot van eens te blijven, 242 
Zich reuckloos waegen. zy, die op beloften zagh, 
Door 's vyants gelt bekoort, hiel aen my nacht en dagh 244 
Te vergen het geheim van mijne kracht te melden, 245 
In 't heetste van den gloet der minne; een zielstorm, zelden 246 
Van mannen wederstaen. had toen, helaes, mijn geest 247 
Zoo sterck van krachten en gewelt als 't lijf geweest, 
'k Had dicht gebleven, my gehoedt dit klaer te zeggen. 249 
Noch wist ick 't drywerf haer met eenen schijn t'ontleggen, 250 
Van groene basten; van de zeven zeelen, noit 
Gebezight; van mijn haer gevlochten, en getoit, 
De zeven locken in een snoer, en vast geslagen, 
  Genagelt aen den muur. Gods vyant, uit zijn laegen 251-254 
Gesprongen, schoot drywerf in zijne kracht te kort. 254-55 
Toen klampteze my dus aen boort, als uitgestort: 256 
Meineedige aert, hoe zoude ick u een hart toedraegen, 257 
Die my uw hart ontveinst, en nimmer op mijn vraegen 258 
Waerachtigh antwoort geeft? zijt gy aen Godt verlooft, 259 
Van moeders lichaem; schoer noit scheermes 't ruige hooft, 260 
En locken; spaentge uw lust van wijn en dronckenschappen; 261 
Zijt gy besneên, en volghtge uw grootvaêrs op hun stappen, 
En uwe strenge wet, die 't jonge kint besnijt; 263 
Ontzietge onreyne spijs te proeven: 'k schel 't u quijt: 264 
Ick vorder niet dat gy veraert van Moses zeden. 265 
Volhardt by die gewoonte, en offer uw gebeden 
Aen uwe godtheit, die, alleen in uwe hut 267 
Besloten, op een kist haer priesterdom beschut: 
Maer toonme waer uw wet leert liegen, en bedriegen, 
Een schoonheit, die u mint en eert, in slaep te wiegen 
Met woorden, zonder kracht, en nadruck. is dat trou 271 

{==189==} {>>pagina-aanduiding<<}

Bewijzen aen uw bruit, en d'allerschoonste vrou 
Van Palestijne, zelf geweigert aen de grooten? 273 
Wat hebtge al weelde, wat al vrientschap korts genooten 274 
By mijnen ommegangk! hoe pluckte gy met vreught 275 
De bloem van mijnen tijt, de rozen van mijn jeught, 276 
En levens dageraet! hoe offerde ick mijn leden, 
Dit zuiver marmerbeelt, van boven tot beneden, 
Dit lichaem [waerdiger geheilight aen het bedt 279 
Der groote koningen van Askalon, of Geth, 280 
Azothus, Akkaron, of Gaze,] aen uw behaegen. 
Elck roept: zy heeft een' Jode, ons lantplaegh aengeslagen, 282 
Haer jeught verydeltuit aen eenen Joodschen hont. 283 
Hoe schoon staet nu mijn zaeck! ô weiflaer, zonder gront, 284 
En dubbelhartigh, zal men dus de liefste onthaelen, 285 
Een rijck beloven, al beloven, noit betaelen? 286 
Gy die 's lants rechter zijt, 's volx ongelijck beslecht, 287 
Ga nu ter vierschaere in u zelven. is dit recht? 288 
Verongelijcktge dus uw allerliefste, uw trouwe? 289 
Hoe zoudtge een vreemde dan bejegenen, een vrouwe 
Wiens schoonheit by de mijne een schaduwe is, en schim? 291 
Waer vontge oit mijns gelijcke in Dan, of Efraïm? 
Ben ick het waerdigh dat de keurighste om my hengel, 293 
Zoo houme in waerde. durft gy roemen dat een engel 
Uwe oudren spelde van een' godtgewijden zoon, 294-95 
Die hun te teelen stont; zoo laet uw mont de kroon 
Van heiligheit, u vroegh tot een cieraet gegeven, 
Niet schenden. wortge van een' hoogen geest gedreven, 
Tot voorstant van uw volck, leg af dien valschen schijn. 299 
Laet rechter Samsons woort gelijck een zegel zijn. 300 


Rey: 
Die vleister zou een hart, zoo hardt als steen, beweegen. 


Samson: 
Noch stont ick nacht en dagh die stormen moedigh tegen, 302 

{==190==} {>>pagina-aanduiding<<}

En weeck noch zwichte noit. toen borstze in tranen uit, 
Gelijck een krokodil, en sloegh een loos geluit. 303-4 
Zy zaghme 's morgens vroegh van gloênde minne blaecken, 
Verzwoerme haer gena: de traenen op de kaecken: 306 
Dat gaf het blozen van de wang een' eedler gloet, 
Gelijck de lenteroos, verdroncken in een' vloet, 308 
Ons aengloeit met een kracht, geen bloemen ingeschapen. 309 
Het schreien van een vrouwe, een schoone, is 't reedtste wapen, 310 
Wanneerze wanhoopt van het ooghmerck, daerze op mickt. 311 
Zy dreight zich zelve met een korte doot, verschrickt 312 
Mijn hart, om haer in last. zy houdt niet op van kermen. 313 
Ga heene, wreedaert, val een liever bruit in d'armen, 
Naerdien mijn wellust niet zoo veel op u vermagh, 315 
Dat gy uwe ooren naer mijn zuchten en beklagh 
Eens neigen zoudt, uw hart my rustigh openbaeren. 317 
Gezwore vyant van ons goden, en altaeren, 
En kercken, repme niet. voortaen zal geen Hebreeu 319 
Dit poezeligh albast, dit blaeu dooradert sneeu, 
Dees bloemen op mijn wang, dees bloetroos, versch ontloocken 321 
Voor Filistijnschen dau, meer reppen ongewroken, 
Indien ick 't niet besterf. keer elders uw gezicht. 323 
Gy zijt niet waerdigh dat dit diamantenlicht 
Der oogen u beschijn'. vergeefs hebt gy de voncken 
Van my, niet meer uw lief, zoo gulzigh ingedroncken, 
U telckens veinzende van mijne min verruckt, 
Als gy de rozen op mijn wangen kreuckt, en druckt, 
Mijn borst en lippen kuste, en ick u wederkuste, 
U streelde, nippelde, en uw dolle vlammen bluschte. 330 
Dat hebtge wech, gy zijt des waerdigh, ofte niet. 331 
Vertreck uit mijn gezicht, ô joffereverdriet. 332 


Rey: 
Och, hadge, noch was 't tijt, u van haer minne onttrocken! 333 


{==191==} {>>pagina-aanduiding<<}


Samson: 
Mijn hart was blint van liefde, en dat geduurigh nocken 334 
Bedroefde my ter doot. haer jammerklaght in top 335 
Vermurwde 't hart, als was. zoo wint de waterdrop 
Op eenen harden steen. ick laetme in 't endt beweegen, 336-37 
Ontvouwe hoe mijn kracht, door 's allerhooghsten zegen, 
In 't noit geschoren haer bestaet. zy zweert vooral 339 
By Dagon, dat de mont dit niemant melden zal: 340 
En echter regent'er in haeren schoot een regen 341 
Van 's vyants zilvre munt, die scherper dan een degen 
Door 's boelschaps boezem dringt, en 't gierigh hart bekoort. 343 
De wraeckzucht by der hant, verlaet zich op haer woort. 344 
Toen gundeze ons volop van wellust, lietme roncken 345 
In haer' verzaden schoot, naer lijf en ziel verdroncken 346 
Van minne. midlerwijl [dat Godt de schenster straff',] 
Scheert my het scheermes stil de zeven locken af. 
'k Ontwaeck, maer och te spa. de vyant, heet van toren, 349 
Berst in, ontziet zich niet mijne oogen uit te booren. 350 
Hy ketent my, en sleeptme in Gaza, daer ick krimp, 351 
Gedoemt ten arbeit in het tuchthuis, elck ten schimp. 


Rey: 
O prins van Israël, hanthaver van de vroomen, 353 
Hoe is uw staet verkeert! waer zijtge toe gekomen! 354 
Wat eischtge in dezen schijn van ons? wy staen hier ree 355 
U noch te dienen. och, ontdeck uw hartewee. 


Samson: 
De tuchtknaep keert terstont. hy zal geen tijt verzuimen. 
Mijn locken groeien weêr. ick legge op mijne luimen 358 
Om my te wreecken aen dit Heidensche geslacht, 
En vroeger dan men waent. de Geest wees my te nacht 360 
Een middel, om mijn ziel te slaecken van dees banden. 361 
Getroost u. schreit niet meer: mijn afscheit is voorhanden. 362 
Een triomfante doot, daer 't aerdtrijck van gewaeght, 363 

{==192==} {>>pagina-aanduiding<<}

Hangt Samson over 't hooft. hy zal niet lang geplaeght, 
Beschimpt van alle kunne en oude, koren maelen. 365 
Zy zullen met den hals dien arbeit dier betaelen. 366 
Dit bidde ick, dat men my na mijnen sterrefdagh 
Eene uitvaert gunn', begrave in 't vaderlijcke graf. 
Belooftme, elck met uw hant, dit heiligh uit te wercken. 369 


Rey: 
Bedroefde prins, helaes, de hemel wil u stercken. 370 
Wy hoopen immers niet, noch durven het vermoên, 371 
Dat gy u zelven zoudt met uwe hant verdoen. 


Samson: 
Ick zweer mijn handen aen dit lichaem niet te schenden, 373 
Maer wil, gelijck Godts helt, mijn leven heerlijck enden, 374 
Dat teffens aerde en zee hier van gewaegen zal. 375 
Verschrickt niet, hoort gy hoe de vyant quam ten val. 


Rey: 
Indienge heerlijck sterft, ten spiegel van de braven, 377 
Wy zullen uw gebeent by Manoë begraven, 378 
En vaders asschen noch verheugen met uw lijck; 
Is 't anders in ons maght. ontfang, tot eene blijck 380 
En zegel van ons trou, de hant van al de vrouwen. 
De hemel strafze, wie ontbreeckt haer woort te houwen. 382 
Ontfang, ô prins des lants, dees zilverlingen toch, 
Om u te dienen in uwe armoede, och, och, och. 


Samson: 
Behoudt die gaef voor u. 'k verwachte blijder uuren. 385 
Al ben ick arm, wil 't Godt, het zal niet lange duuren. 


Rey: 
Gebie ons vry: wy staen tot uwen dienst alleen. 387 


Samson: 
Draeght zorge, waer gy komt, en gaet, dat geen Hebreen 
Zich heden in de kerck van Dagon vinden laeten. 
Zy zullen u misschien gemoeten langs de straeten, 390 
Of merckten, op de maer van dit afgodisch feest, 391 

{==193==} {>>pagina-aanduiding<<}

Geschickt tot een triomf, om, trots en bly van geest, 392 
Gevangen Samson uit te lachen met hun reyen, 
En in den ommegangk, hun godtsdraght, om te leien. 394 


Rey: 
Uw lantsliên zijn belust noch eens den prins te zien, 
In dezen droeven schijn. 


Samson: 
zeer wel. dat kan geschiên 
Door eene trali, uit een venster, of van daecken. 
Het voeght den stammen niet, die zuiver offer blaecken, 
En branden, Godt ten prijs, zich in afgodendom 398-99 
Te mengen, daer men danst op hun geloey, en bom, 400 
Voor Dagons zwart altaer, en, onder 't bancketteeren, 
Hem geile spelen wijdt. gy moet dien laster keeren. 402 
Gebiet uit onzen naem, wy yvren voor de wet, 
Dat niemant zijnen voet op Dagons drempel zett', 
Of Godt zich openbaerde, als eertijts, door een wonder, 405 
En klonck 't gevloeckt gebou de kruin in met den donder. 406 
Ick zegh het nu niet al wat mijn geboortegeest 407 
En wachter my te nacht voorspelde van dit feest. 408 

TUCHTKNAEP. REY.

Tuchtknaep: 
Jodinnen, hebt gy hier zoo vroegh den prins gevonden? 


Rey: 
Een' prins om zijnen hals met ketenen gebonden, 
Van zijn gezicht berooft, gedoemt ten arrebeit, 
In 't molentuchthuis. och, wat's dit een onbescheit, 412 
Een' overwonnen helt te ketenen, te treden, 
Te laeten maelen! gy volght billijckheit noch reden. 


Tuchtknaep: 
Wy slachten Samson, die met kaeckebeenen sloegh, 
De vossen, staert aen staert geknoopt, in 't koren joegh; 
Zoo schoone landen, als de zon oit moght beschijnen, 
Misschepte in wildernisse, en heiden, en woestijnen. 418 
Uw vaders zoncken zelfs hun' broeder in den put, 419 

{==194==} {>>pagina-aanduiding<<}

Verkochten hem voor slaef, beroofden van zijn' stut 
Den ouden vader, die zoo lang te deerlijck treurde, 421 
Door 't overdencken dat een ondier hem verscheurde. 


Rey: 
Het diende Josef tot eene opkomst, na een wijl 
Gekoren tot een' vorst en rijxvooght aen den Nijl. 


Tuchtknaep: 
Dat 's waer, het diende hem tot eer, zoo hoogh gezeten: 
Maer dit behoefde hy zijn broêrs geen' danck te weeten. 426 


Rey: 
In welck een jammer heeft de boelschap hem gebroght, 427 
In zijnen diepen slaep verraeden, en verkocht! 
Hy is niet voor de vuist getemt, en overwonnen. 429 


Tuchtknaep: 
Zoo vaerenze met recht, die zich niet spaenen konnen 430 
Van schoone boelen, valsch en trouweloos van aert. 431 
Nu wort het tijt te gaen, eer 't volck op straet vergaêrt. 
Gy kunt zijn droefheit niet verminderen met schreien. 
Het hof belast hem noch in hechtenis te leien, 434 
Tot nader overleg. ick bondt op 's meesters last 
Den blinden aen dien boom met zijne keten vast: 
Nu worde ick wederom met hem naer huis gezonden. 
Zoo staet mijn wacht aen hem, hy aen mijn wacht gebonden. 438 
Wat is de hofdienst oock een jammerlijck bedwangk! 439 
Daer hapert altijt iet. dan valt het snoer te langk, 440 
En dan te kort: zoo draeit de weerhaen van de zinnen. 441 
Ick broght hem daetlijck uit, nu drijft men ons naer binnen. 442 


Rey: 
Wy bidden u, verschoon den armen blinden man. 


Tuchtknaep: 
Wat eischtge dit van my? daer komt de vorst, die kan, 
Behaeght het hem, dit juck verlichten, of bezwaeren. 445 
Ick volgh mijn' last: my wort bevolen voort te vaeren. 
Gaet heene, spreeckt den vorst: misschien wat gy verwerft. 447 


Rey: 
O prins, Godt stercke uw hart, eer gy van droefheit sterft. 


{==195==} {>>pagina-aanduiding<<}

DE VORST. REY.

Vorst: 
De groote toevloet der rondomgelege volcken 
In deze hooftstadt zagh de zon, met droeve wolcken 450 
Behangen, opgaen uit den oosten, dies men vreest 
Of eenigh onweêr en stortregen Dagons feest 
Moght stooren op zijn schoonste, en blussen d'outervieren, 
t'Ontsteecken met triomf voor hondert witte stieren, 454 
Zijn godtheit toegewijt, tot eene danckbre pracht, 455 
Dewijl de lantplaegh van gansch Palestijne ons maght 
In ketenen gevoelt: doch 't weder kan verkeeren, 
De lucht opklaeren. wie komt hier het hooghtijt eeren? 
Dit schijnen altemael Jodinnen, niet te bly. 459 
Zy zien versuft, en bloo. het hooft hangt op een zy. 
De moedt is haer vergaen, ontzoncken. 't is geen wonder. 
Wy kreegen endelijck den grooten vyant onder 
De klaeuwen. hoe of heur die maer in d'ooren klinckt, 
En nu de ketenklank, daer hy vergaet, verstinckt 464 
In zijn gevangkenis! zy komen herwaert treden. 


Rey: 
Genadighste, gedoogh dat wy u met gebeden 
Genaecken, en vergeef ons dees vrymoedigheit. 


Vorst: 
Hebreeusche joffers, wat is d'oirzaeck dat gy schreit? 
Verkorte u iemant? hier is 't hof, dat elck verdaedight, 469 
En hanthaeft by zijn recht, weldoenders begenadight, 470 
De boozen straft. dit hof ziet geen persoonen aen. 471 


Rey: 
Genadighste, dat's recht. zoo kan een rijck bestaen. 
Maer evenwel waerdeert een vorst gelede schade 
Zoo dier niet, of hy mengt gestrengheit en genade 473-74 
In eenen, die naer recht verdient de hooghste straf. 475 
Wy quamen op den roep van dit triomffeest af 
Naer Gaze, met die hoop, of wy de strenge maghten 
Van Palestijne noch met onze jammerklaghten 
Beweegen moghten acht te neemen op den staet 479 

{==196==} {>>pagina-aanduiding<<}

Van onzen prins, te droef vervallen in dien haet, 
Helaes, by hoogh en laegh, en geensins zonder reden. 
De schade, alom geleên by Filistijnsche steden, 482 
Is onvergoebaer, quetst vijf hooftsteên in haer ziel. 483 
Maer 't ongenadigh lot, dat hem ten deele viel, 
Het licht t'ontbeeren, in een' nacht van duisternissen, 
Wat is dit anders dan het halve leven missen? 
Hy leedt een halve doot, toen hem, van kracht berooft, 487 
De vyant boorde bey zijne oogen uit het hooft, 
Geketent door 't gejuich der straeten heenevoerde, 
Dat zelfs de harten der beledighden beroerde 490 
Tot mededoogen. meng ten minste [al is het spa 
Nu wy u smeecken,] noch een' druppel van gena 
Met uw rechtvaerdigheit. laet uwe wraeck bedaeren, 
Zoo volght u d'eer dat gy uw' vyant noch kunt spaeren. 


Vorst: 
Gelijck uw hooftstam, die den leeu voert in zijn vaen, 495 
Zoo dra niet overtreckt de kil van ons Jordaen, 496 
  En Adonibezeck den koning 't velt leert ruimen, 497 
Of houwt hem, in de vlught gegrepen, flux de duimen 
Van hant en voeten af. toen most hy, als een hont, 
De kruimen, van den disch gevallen, met den mont 
Van d'aerde zamelen, op handen en op voeten 
Gekropen, in het stof zich wentelen, en wroeten, 
En, naer Jerusalem vervoert met veel geschals, 
In banden sterven, en het boeten met den hals. 504 


Rey: 
Zoo hy geen zeventigh erfkoningen moordadigh 
Mishandelde op die wijs, men had dus ongenadigh 
Hem zijne tiranny niet weêr betaelt gezet. 
Men streeck het vonnis naer zijne ingestelde wet. 508 


Vorst: 
Zoo kan dan Samson met geen reden zich beklaegen. 
Wie andren plaegen wil verdient de zelve plaegen. 


Rey: 
Is Samson losbaer, stel hem op een' hoogen prijs. 511 


{==197==} {>>pagina-aanduiding<<}

TEKSTKRITIEK: vs. 519, de oude uitgave laat dit vers zeggen door de Rey.

Vorst: 
Men koopt hier 't recht niet om, dat strijt met onze wijs. 512 
Men geeft geen' vyant maght en vryheit zich te wreecken. 


Rey: 
De prins zit blint, van licht en zijn gezicht versteecken. 514 
Een blinde is maghteloos, en droomt van geene wraeck. 


Vorst: 
Hy slijte dus den tijt, den bozen tot een baeck. 516 


Rey: 
Het missen van 't gezicht dient andren tot een voorbeelt. 517 


Vorst: 
Men heeft hem eeuwigh ter gevangkenis veroordeelt: 
En beter eeuwigh dan voor een gezette tijt. 


Rey: 
Een zelve maght verwijst: een zelve schelt hem quijt. 520 


Vorst: 
Een vonnis krencken, noch niet lang geleên gestreecken? 521 


Rey: 
Het vonnis blijve: geef hem lucht om uit te breecken. 522 


Vorst: 
Uitbreecken? hoe kan dit, behoudens recht, geschiên? 523 


Rey: 
Men kan ontveinzende, wel door de vingers zien. 


Vorst: 
De menschen zijn te loos, en lozen zouden 't mercken: 525 
En waer toe dient het, als om boze in 't quaet te stercken, 526 
Den ouden gangk te gaen, gebuuren tot verdriet. 


Rey: 
Zoo Samson dit bequam gelust het niemant niet: 528 


Vorst: 
Gy zult den nadruck eerst gevoelen van ons kusten. 529 

{==198==} {>>pagina-aanduiding<<}

Wy laeten 't by de straf van Samson niet berusten. 530 
Het is besloten dat men 't gansche Jodenlant 
Zal overtrecken, en tot aen den waterkant 
Der stroomende Jordaen brantschatten alle stammen, 
Of zetten voor de vuist al 't lant in bloet en vlammen. 534 
Wy willen boven dat hereischen achterstel 
Van schattingen, ons hof door Samsons trots bevel 535-36 
En sterckheit, twintigh jaer, te wreveligh onthouwen. 537 


Rey: 
Zoo wreet bejegenen Godts erfdeel, en getrouwen? 


Vorst: 
Wat erfdeel? 


Rey: 
Kanaän is lang van Abraham, 539 
Achthondert jaer geleên, bezeten. dit's de stam 540 
Van Godt gezegent, in Egypten aengewassen. 541 


Vorst: 
Gy onbeschaemden wilt met roemen elck verbassen. 542 
Gy putte Egypten uit, beroofde 't van zijn' schat. 
Een acker lants was 't al, dat een Chaldeeu bezat 
Te Mamre, daer hy vreemt van 't zuiden quam getogen. 


Rey: 
  Aertsvader Abraham heeft dappere oorelogen 545-46 
  Met koningen gevoert, zijn' broeder Loth ontzet, 547 
De neef van Abraham Egyptenlant geredt, 548 
Gespijst uit zijnen schoot. zy dancken 't vreemdelingen, 
Datze al van hongersnoot niet storven, en vergingen. 550 
De Godt der vadren schonck ons 't vruchtbre Kanaän. 


Vorst: 
Hy schonck het u? aen wien? een heiloos moortgespan, 552 
Erfvyanden van Goôn, en kercken, en altaeren, 
Beeltstormers, die noch koor noch heilighdommen spaeren. 
Gy quaemt van buiten in, verhongert, en verwoet, 
En stiet gewettighden, erfvorsten uit hun goet, 
En overout bezit, en, van dien geest bezeten, 

{==199==} {>>pagina-aanduiding<<}

Voert nieuwe wetten in, en pijnight het geweeten. 
Men loop' niet wijdt: uw prins, voor wien gy spreeckt en pleit, 559 
Heeft gruwzaemer dan oit al 't lant in d'asch geleit. 


Rey: 
Vergeef het naer uw maght. ons past geen tegenspreecken. 561 
Wy quamen hier, om slechts te bidden, en te smeecken. 


Vorst: 
Dit smeecken is vergeefs: vergeefs gena geverght. 563 
Zoo wort geen straf verzacht, maer 't vonnis eer geterght. 564 
Men kan naer billijckheit niet tweemael vonnis strijcken. 


Rey: 
Ten minste laet een' strael van uw genade blijcken, 
In deze strengheit, en behou uw recht geheel. 567 


Vorst: 
Kan 't voeghelijck geschiên, betoont ons in wat deel. 568 


Rey: 
Dees ongeluckige, verkloeckt, verrascht, gegrepen, 569 
Berooft van 't hemelsch licht, met ketenen genepen, 
Gedoemt ten arbeit, op 's aenklaegers straffen eisch, 571 
Gevoelt, in luttel tijts, de krachten, en het vleisch 
Zoo wechgesmolten, dat hy wanckelt op zijn beenen, 
Allengs aen 't quijnen slaet, den tijt verslijt met steenen, 
En zuchten. dus geperst door 't nijpen van den noot, 
Verwacht dees onlangs stercke een' onverwachten doot. 
Dat 's d'eenige uitkomste, en zijn uiterste verlangen. 577 
Moght hy tot zijnen troost de blyde maer ontfangen, 
Dat hem vergunt wort, na deze uitgestaene straf, 579 
Te rusten in den schoot van 't vaderlijcke graf, 
d'Elendige zou dit de hooghste weldaet achten. 581 
Dat 's buiten lantgevaer 's gevangens smert verzachten. 582 
Het toestaen van een graf en uitvaert is het al 583 
Waerop hy hoopt. helaes, verwerven wy 't, het zal 
U tot onsterflijcke eer, en eenen naem gedyen 585 
By alle staeten, zelfs die uwe kroon benyen. 
Genadighste, och vergun dat vrouwen, luttel kloeck, 587 

{==200==} {>>pagina-aanduiding<<}

En bloode, en schaemroot, in haer mondeling verzoeck, 
Zoo veel genade hier ten hove in u gemoeten. 589 
Wy worpen met dees hoope, aen 't outer van uw voeten, 590 
Ons met eerbiedigheit in 't stof ter aerde neêr. 
De titel van genade ontsta u nimmermeer. 592 


Vorst: 
Hebreeusche joffers, rijst: schept moet: hout op van treuren. 
Wischt af uw traenen. wat gy bidt zal u gebeuren. 594 
Ick zweer by Dagon, by mijn hooft, en 't hoogh altaer, 
Zoo Samson sterft, men zal de vorstelijcke baer, 
De rosbaer van het hof zijn lichaem niet ontzeggen. 597 
Vervoert het. laet het lijck in vaders grafstê leggen. 
Is ergens stercker Godt, waer by men zweeren magh, 
Hy rucke 't kerckgewelf van Dagon dezen dagh, 600 
In 't midden van de vreught, op 't hooft der Filistijnen, 
Begrave en overstulpe al die te feest verschijnen: 602 
En kunt gy 't vinden by uw vaderlijcke wet, 603 
Vergast te middagh ons op Dagons kerckbancket. 604 

  
    
  REY VAN JODINNEN.
  

    Zang: 
  Bestaen hier alle dingen 
In 't groot heelal by treck 606 
En tegenheit, en houdt Godts maght 607 
Het al in zijn besteck 608 
Door eenigheit, en tegendringen, 609 
  Als een gewelf met kracht 
Gebonden hangt te gader; 
Wat wonder is 't, dat bloet naer bloet 
Getrocken wort met zulck een' gloet, 
Als eigen aen eene ader! 614 
Na'et overlijden zoeckt het kint 615 
De moeder, vrolijck als 't haer vint. 
De zoon zoeckt rust by vader. 


I. Tegenzang.: 
Zoo schijnt het hier gelegen 

{==201==} {>>pagina-aanduiding<<}

Met Samson in zijn smert, 
In zulck een' jammerlijcken staet 
Treckt noch zijn treurigh hart 
Naer vaders asch, als naer een' zegen, 
En troost, in zoo veel smaet: 
Als of hy dan wou klaegen 624 
Het onheil, dat hem wedervoer; 
Hoe 't scheermes al de kracht afschoer; 626 
d'Erfvyant uit zijn laegen 
Den weerelozen overviel, 
En pijnighde een bedroefde ziel. 
  Wat baert de min al plaegen! 


II. Zang: 
d'Aertsvaders door die reden 
Bewogen in 't gemoedt, 
Zoo menige eeuw geleên, 
Gaen op dien zelven voet 
  Begraven elck zijn overleden 
Te Hebron al by een, 
Op eene zelve stede, 637 
Hier toe gewijt van Abraham. 638 
Daer raeckt de telgh by haeren stam. 
  't Gebeent van Josef mede 
Wort derwaert, naer der stammen stijl, 641 
Gevoert van Memfis, en den Nijl. 
Zoo rustenze alle in vrede. 


II. Tegenzang: 
De vorst heeft hoogh gezworen 644 
  By Dagon met een' eedt. 
Best datwe naer den kercker gaen 
En in zijn harteleet 
Den droeven prins, by Godt verkoren, 648 
Dit melden, om het hart t'ontslaen 
  Van zijn bekommeringen 
Voor graf, en uitvaert, of hy snel 651 
Ons quaem t'ontvallen door gequel 
En druck, die hem omringen, 
Daer d'arme blinde in duisternis 
Van menschentroost versteecken is, 
Hy zal van blyschap springen. 





{==202==} {>>pagina-aanduiding<<}


Het derde bedryf.

VORSTIN. VORST.

Vorstin: 
De triomfeerende vijf hoven, hier by een, 657 
En elck op 't prachtighste, vergaêrt uit alle steên, 
Om 't heiligh offerfeest, waerop gy hun liet nooden, 
Te vieren, tot eene eer der Filistijnsche Goden, 
Begeeren ernstigh dat gevange Samson speel', 661 
Het Godtsbancket verheuge, en op een kercktooneel 
Zijn kunst vertoone, voor 's lants vorsten, en vorstinnen. 
Zoo kuntge Dagons gunst, en 't hart der heeren winnen. 
Al 't joffrentimmer dringt eendraghtigh hier op aen 665 
Van allen kanten. kan de vorst dit zoo verstaen, 666 
Hy toone heden watwe op zijn gena vermogen. 667 


Vorst: 
Tooneelspel heeft voorheene ons meer dan eens bedrogen 
Met schijn van waerheit, en niet ongeluckigh: want 
Zoo wort de deught met vreught den vorsten ingeplant, 
Al 't weereltlijck beloop naer 't leven afgeschildert, 
Door spreeckende schildry. men ziet een hof verwildert, 
Verwart, en overendt, geverft met prinssenmoort. 673 
Daer wort van schennisse en wraeckgierigheit gehoort. 
Men ruckt gekroonden, en gezalfden, van hun stoelen. 675 
Hartstoghten, onderlinge aen 't barrenen, aen 't woelen, 676 
Ontvouwen zich, gelijck de verwen, met de naelt 677 
Of schietspoel net geleght, en daer geen meester dwaelt 678 
Van wel te schicken, zijn tapijtwerck geestigh tekent, 679 
Dat wie 't bespiegelt dit een overeenkomst rekent 680 
Van hemelsch ooghmuzijck. hier geeft de bloem van spreuck 681 
En hemelval een' geur, een' liefelijcken reuck, 682 
Die meer dan wieroockgeur, den Goden opgedraegen 
Met gouden wierroockvat, en schaelen, hun behaegen. 
Tooneelspel sticht een' staet, verschoont geen lastervleck, 685 

{==203==} {>>pagina-aanduiding<<}

En smet in heiligh, noch onheiligh. elx gebreck 686 
Wort, zonder iemants naem te quetsen, aengewezen. 
Tooneelspel wort alleen van dommekracht misprezen, 688 
Die recht noch reden volght. tooneelspel leent een' schat 
Van wijsheit by de naelt van Memfis, Zonnestadt, 690 
De hooge rijxschool der befaemde Egyptenaeren, 
Die op de wolcken treên, en kost noch arbeit spaeren, 
Om vrou natuur, van lidt tot lidt, geheel t'ontleên. 
Zoo zamelden zy al wat kenbaer is by een, 
Een' schat van wijsheit, opgestapelt van veele eeuwen. 
Het snaterbecken van alle aexteren en spreeuwen 696 
Verbluft geen speeltooneel. is eenigh vorst belust 697 
Op spel; wie meer dan wy? dit 's u, mevrou, bewust. 698 


Vorstin: 
Zoo stemt de vorst met ons, en hun, die dit begeeren? 699 


Vorst: 
Betrou ons toe, de kunst zou heden triomfeeren, 700 
Indien men vroeger op dien voorslagh had gelet. 701 
Nu schiet ons tijt te kort. het kerckelijck bancket 
Wort reede al toegestelt. 703 


Vorstin: 
wiltge ons die blyschap gunnen 
Dan wil het blijcken wat wy noch uitwercken kunnen. 704 
De rol van Samson zal afloopen, als een draet. 705 


Vorst: 
Hier valt een zwaericheit. het priesterdom verstaet 706 
Niet licht tot nieuwicheit, en steunt op oude zeden. 


Vorstin: 
In alle hoven wort tooneelspel wel geleden. 708 


Vorst: 
Tooneelspel in een kercke, en van een' blinden Jood? 


Vorstin: 
Of Dagonist, of Jode, is dit geschil zoo groot, 710 
Wie speelt, of waer men speelt? 


Vorst: 
men magh geen kerck ontwijden, 

{==204==} {>>pagina-aanduiding<<}

Geloof het priesterdom van Dagon zal 't niet lijden, 712 
En minst van een' Hebreeu, die door zijn nieuwe wet 
Den ouden godtsdienst van den Filistijn besmet. 713-14 
Doch lust den vorsten spel, dit hof staet voor hun open. 


Vorstin: 
Van d'offermaeltijt uit de kerck in 't hof te loopen, 
Zou luttel voegen: maer al zittende aen den disch 
Der Goden by den wijn, terwijl men vrolijck is, 
De kelcken ommegaen, te zien op een stellaedje, 
Den onlangs stercken, hoe hy zijne personaedje, 720 
Het feest ter eere, speelt, dat waer de tafelvreught 
Verdubbelen. indien godtvruchtigheit een deught, 
Oock d'allerhooghste deught, geschat wort, kan men laecken 
Altaergenooten, die van grooten yver blaecken 724 
Om Godt te dancken, dus t'onthaelen op een' dagh, 725 
Tot blyschap ingestelt: naerdien men, zonder slagh, 
En stortinge van bloet, geraeckte aen eenen zegen, 
In twintigh jaeren noit met wapenen gekregen. 


Vorst: 
Ick love uw ooghmerck, maer de wijs is ongeraên. 729 


Vorstin: 
Verstaet de vorst dit, al de weerelt zal 't verstaen. 730 


Vorst: 
De menschen zijn gedeelt in aert en zinlijckheden. 731 


Vorstin: 
Hoe kan een reedlijck dier zich kanten tegens reden? 732 


Vorst: 
Wat 's reden by het volck? 


Vorstin: 
dat redenmatigh is. 733 


Vorst: 
Nu stel de maet van reên eens zeker, en gewis. 734 


Vorstin: 
Dat by de wijzen magh de maet van reden heeten. 735 


{==205==} {>>pagina-aanduiding<<}


Vorst: 
Der wijzen reden zelf valt ongelijck in 't meeten. 736 


Vorstin: 
Hoe kan dit zijn? 


Vorst: 
dees schiet te verre, en die te kort. 


Vorstin: 
Is reden niet den mensch natuurlijck ingestort? 738 


Vorst: 
Z'is elck natuurelijck, doch ongelijck, gegeven. 739 


Vorstin: 
Hoe waer 't dan mogelijck op eenen voet te leven? 740 


Vorst: 
Dat is onmogelijck. dit houdt het volck gedeelt, 
Het volck, dat hooft voor hooft, in 't oordeel wijt verscheelt. 


Vorstin: 
Om dan gelijck te gaen, wert maght vereischt in 't stieren 743 
Van menschen. 


Vorst: 
Een geslacht van heele en halve dieren. 
Deze ongelijckheit heeft de maghten ingezet. 745 
De weereltwijsheit smede uit noot een wijze wet, 746 
Om al wat afdwaelt van de middenlijn te toomen. 747 
Noch konze tot haer wit en ooghmerck geensins komen, 748 
Door hoop van loon, en vrees voor straffe van het quaet: 
Daer wert noch iet vereischt, dat vry wat verder gaet: 750 
Want weereltsche overheit kon slechts de leên regeeren, 751 
Zoo wijt haer maght reickt, maer de harten niet grondeeren: 752 
Dies quam de vreeze voor de goôn, [een hooger maght, 
Die elx gedachten kent, en, als een zwaert, met kracht 
Door 's menschen boezem dringt, ontrust het valsch geweeten, 755 
Het vroome rust bestelt, en uit en in kan meeten 756 
Wat elck verdient,] ten steun der overheên, den staet, 
Door 't innevoeren van den Godtsdienst, noch te baet. 758 
Zoo dienen dan, om 't volck geschickt en recht te leiden, 
Het outerboeck en 't zwaert in geener wijs gescheiden. 760 

{==206==} {>>pagina-aanduiding<<}

De tweederhande maght is noodigh, en 't gemeen 
Leeft zaligh, stemmen deze eenstemmigh overeen, 762 
Als snaeren op een luit. men schuw' dan valsche klancken 
Van toonen, op dit feest: wy zullen 't ons bedancken. 764 
Het hooft van Dagons kerck, wien d'eer van 't godendom 
Bevolen blijft en uit zijn' hoogen stoel alom, 766 
Van Gaze tot aen Dor, de wacht houdt over tempels, 767 
Bewaert de hantvest van 't gebiên. men magh Godts drempels 768 
Niet bezigen, ten zy de kerckstoel wort gekent. 769 
Kan hy 't verstaen: 't is tijt dat gy een' bode zent, 770 
En eerst verneemt, of hem uw voorslagh zou behaegen. 
Wy vraegen 't niet, zoo wort het ons niet afgeslagen, 
En gaen ten hove, daer een drang van heeren beit. 773 


Vorstin: 
Hofmeester, 'k wensche dat 's aertspriesters heiligheit 
Zich zelf gewaerdighde ons verzoeck terstont te hooren. 775 
Ga heene. 'k zou hem noode in bezigheden stooren. 
De plechtigheden van den godtsdienst geven hem 
Geduurigh werck. hy hoeft zijn wettigheit en stem 778 
Alom te leenen, tot een blijck en heiligh zegel. 779 
Zoo dwaelt geen amptenaer van zijn gewoonte en regel. 780 
Daer komt d'aertspriester juist ter kercke uit naer ons toe. 

AERTSPRIESTER. VORSTIN.

Aertspriester: 
Genadighste vorstin, dat Dagon u behoe. 


Vorstin: 
Eerwaertste vader, die, ter eere van de Goden, 
Geduurigh waeckt, en met den toom van uw geboden 
Zoo veele volcken stiert, langs 't Palestijnsche strant; 785 
De Goden leverden dien vyant in ons hant, 
Door kracht van uw gebeên. nu wenschten al de heeren 
Dat Samson, onder dit zeeghaftigh bancketteeren, 788 
Die vyant, onlangs noch onoverwinbaer sterck, 
Op een triomftooneel, moght speelen in de kerck, 

{==207==} {>>pagina-aanduiding<<}

Ten prijs van Dagon, en tot blyschap van hun allen. 791 
Gevalt die voorslagh u, wy laeten 't ons gevallen. 792 


Aertspriester: 
Tooneelspel was van outs verdienstigh by de Goôn. 793 
Zoo wort hun naem ge-eert, een hoogen draf en toon 
Gezet op stoffen, die, met weetenschap te schicken, 794-95 
Toehoorders wonderlijck verrucken, en verquicken: 
Want als de personaedje in 't ende binnen stapt, 797 
Dan hoort men hoe al 't volck in zijne handen klapt, 
Den Goden toejuicht, lacht, en met een luit geschater 
De schouburgh uitberst, dat het, over wal en water 800 
En merckt en hoftin, klinckt, en weêrgalmt langs de kust. 
Zijn nu de vorsten en vorstinnen met een' lust 
Van speelen aengedaen; men volge wijze en wetten. 803 
Laet Samson inkleên. laet den schouburgh open zetten. 804 
Wy zegenen het spel, Godt Dagons naem ten lof. 


Vorstin: 
De vorst van Gaze biet tot Samsons spel zijn hof 806 
Te leenen: maer men wenscht dit in de kerck t'aenschouwen. 


Aertspriester: 
Daer staet geen speeltooneel. 


Vorstin: 
wy zullen 't daetlijk bouwen. 
Het hof heeft bouwers en gereetschap by der hant. 
De bouheer van het hof ontbreeckt geen snel verstant, 810 
Om zonder kerckgerucht, het houtwerck, als gewassen 811 
Tot een tooneel, terstont met kunst in een te passen. 
De kerckkapel, die zoo veel heilighdoms bewaert, 
En, tot der Goden dienst, gewaet noch speeltuigh spaert, 814 
Maer gaeren uitreickt, zal, tot een godtvruchtigh teicken, 
Niet weigren Samson op uw' last de hant te reicken. 


Aertspriester: 
Is blinde Samson dus op speelen afgerecht? 817 


Vorstin: 
Wat speelde Samson niet! hy worstelt, schermt, en vecht, 

{==208==} {>>pagina-aanduiding<<}

En plagh den harnasdans te danssen, eer 't vermogen 
Hem door de schoone wert al vleiende uitgetogen. 819-20 
De godtshut van de Joôn stont stom, zoo menighmael 821 
Hy voor de godtskist diende, als zanger, en koorael, 822 
Met eene harpe of fluite alle ooren wist te streelen. 
Wy zullen in de kercke een spel van zinnen speelen, 824 
Hoe Wellust Sterckheit leght al slaepende aen een' bant 
Van rozen, en den helt ontwapent, met haer hant 
Ten toon voert, macker dan een lam, hem, blint van minne, 
Leert luistren naer den mont der vleiende boelinne, 
Die in zijn blintheit zich godtvruchtigh aen hem wreeckt, 
Ten dienst van haeren Godt. 


Aertspriester: 
hoe gaet dit toe? 830 


Vorstin: 
zy steekt 
Het gouden wierroockvat, eer 't wierroock wort geroken, 
Hem in de hant, en zwaeit, en helpt den blinden smoocken, 832 
Voor Dagons outerbeelt. zoo geeft hy Dagon d'eer. 
Dan zal op 't schateren des volx het Doode Meer, 
De stroomende Jordaen verbaest te rugge vaeren, 835 
En Silo, doodtsch van schrick en boosheit, al de haeren 836 
Te berge zetten, als de vorst van 't Jootsche lant 
De godtskist schantvleckt met deze onafwischbre schant. 
De blinde midlerwijl, zal, onder al de deelen 
Van 't stichtigh zinnespel, met danssen, zingen, speelen, 840 
Uw priesters, hant aen hant, omvoeren op dien toon. 
Wat Godtheit heet, zal uit de wolcken, haeren troon, 842 
Van boven neêrzien, en, gelijck uit schouburghstoelen, 
Met duizenden om laegh 't genoegen zelf gevoelen. 
De godtsdienst des Hebreeus, wien 't noit aen roem gebrack, 845 
Krijght dus door Samsons spel een' vreesselijcken krack. 


Aertspriester: 
Wy wenschten dat het alle ons priesters eerst verstonden. 
De naugezetten staen, als aen een stroo, gebonden. 848 


Vorstin: 
Men zal 't afkundigen, eer iemant zich ontstell': 849 

{==209==} {>>pagina-aanduiding<<}

Eer Samson wort gehaelt uit uwe kerckkapel, 
Om, vorstelijck gekleet, te treên ter kerckstellaedje. 851 


Aertspriester: 
Dat 's wel. maer noem my nu oock d'andre personaedje. 852 


Vorstin: 
Noëma heetze, in wie de Wellust haere rol 
Zal speelen. 


Aertspriester: 
is zy loos? 


Vorstin: 
een die den rijxten pol 854 
Van Palestijne zoo betoverde, en beroofde 
Van zinnen, onder 't spel, dat hy zijn trou beloofde 
Aen die lichtvaerdige bekoorster, zonder trou. 857 


Aertspriester: 
Dat 's een naer Samsons lijf, indien hy speelen zou: 858 
Want naer uw voorstel schijnt de kunst hem aengeboren. 859 


Vorstin: 
Hy wert 's lants rechter voor zijn twintigh jaer gekoren: 860 
Want toen de sterckheit noch by zijne wijsheit quam, 
Gaf dit hem zulck een' glans. 


Aertspriester: 
en eene vleister nam 
Dien helt de wijsheit, en de kracht, toen min hem griefde? 863 


Vorstin: 
Zoo een in dwaelingh valt, uit kracht van vrouwenliefde, 864 
Dat is verschoonbaer, en in princen allermeest. 


Aertspriester: 
Hoewel ick schuw ben van Hebreen, noch wort mijn geest 
Door uwe rede ontvonckt. wy stemmen uw begeeren, 867 
Naerdien gy met dit spel Godt Dagon wilt vereeren. 


Vorstin: 
Gy zult de vorsten en dees vorstelijcke poort 869 
Verplichten door dit spel. 


Aertspriester: 
wy stemmen 't. vaer vry voort. 
Kerckmeester, rep u. laet den blinden hier verschijnen. 
Bestel het kercktoneel te bouwen. leen gordijnen, 872 

{==210==} {>>pagina-aanduiding<<}

Tapijten, speeltuigh en gewaet in Godts kapel, 
En al wat dienen kan tot dit godtvruchtigh spel. 


Vorstin: 
Ons zal verlangen hoe dit Samson wil behaegen. 875 
Men dient hem door belofte, en allerhande laegen 876 
Een hart te steecken in den boezem, op dat hy 877 
Gewilliger den hove en ons te wille zy. 
Zijn last verlichten dient om hem in slaep te wiegen. 
Daer komt hy. kon men slechts dien Joodt met hoop bedriegen. 

SAMSON. TUCHTKNAEP. VORSTIN.

Samson: 
Waerheene leit men my? 


Tuchtknaep: 
gy staet voor 's lants vorstin. 


Samson: 
Zegh liever voor mijn grootste en wreetste vyandin. 


Tuchtknaep: 
Wie overheert is, leer' by tijts het juck verdraegen. 883 


Samson: 
Och, bitter leeren, uitgehongert, blaeu geslagen, 
Van maelen afgemat, berooft van 't hemelsch licht, 
Ontbloot van hulp en troost. 


Tuchtknaep: 
zoo moet het gaen. zo sticht 
Een Joodt geen' korenbrant met opgevange vossen. 


Vorstin: 
Schep moedt, gevangen vorst. gy kunt u zelf verlossen, 
Of uwen zwaeren last verlichten. laet u raên. 
Men wint genade en gunst met aen de hant te gaen. 890 


Samson: 
Geen mensch, geen vorst kan my mijne oogen wedergeven. 
Ick mis mijne oogen, och, dat 's meer dan 't halve leven. 
De dagh ging onder eens voor eeuwigh. ick verwacht 
Den opgang nimmermeer. het is hier eeuwigh nacht: 
Noch mogen in der nacht alle andre dieren slaepen, 
En rusten: Samson ziet geen rust voor hem geschapen. 896 


{==211==} {>>pagina-aanduiding<<}


Vorstin: 
Gy ziet zoo deerlijck, dat my zelve uw droefheit deert. 897 


Samson: 
Bezie dit krancke lijf. hoe is mijn vleesch verteert! 898 
De beenen wanckelen, en waggelen alreede. 
'k Verandere in een schim. tot noch heeft mijne bede 
Den tuchtvooght noit verzacht. hy valt ons even straf, 901 
Hoewel de kracht bezwijckt. men roept: uw werck moet af. 
Het hof hoeft meel. voort voort te molen: voort te molen. 
Het hof beschuldight my. de wacht staet my bevolen. 904 
Men rijdt een' ezel zoo den hals af. is 'er dan 905 
Geen mededoogen? och, de kunst van menschen kan 
Een' harden diamant vermurwen, en verzachten: 
Al zweet ick bloet voor zweet, geen traenen, geene klaghten 
Vermurwen 's vyants hart: dat is en blijft verstockt. 
Verzaet u 't meel niet, dat ick maele; hacktme, en brockt 
Dit mager lichaem, vel en beenders, in uw potten: 
Aen 't vleesch is geen belang: het stinckt, en moet verrotten. 912 
Verrot het in uw mage, en smaeckt het uwen mont, 
't Gedye u tot een spijs. tast aen: tast aen: zoo kont 
Gy roemen overal hoe Samson, doot van slaven, 915 
En opgegeeten, in uw maege leght begraven, 916 
Min vreesselijcker dan of tiger, of griffoen 917 
My opvrat voor een aes. 't is toch om my te doen: 918 
Om Samson juicht dit feest. gy mooght hem vry beschimpen: 
Zijn levens spil loopt af: het lijf begint te krimpen: 
De geest is 't lijf te groot, en zoeckt een ruimer lucht. 
Een snixke, dan niet meer. een zucht, de leste zucht. 922 


Vorstin: 
Bedaer wat, brave helt: bedaer wat. al dit quellen, 923 
Dit jammeren kan u maer quetsen, en ontstellen. 924 
Wy wenschten, [woudt gy 't van uw vyandin verstaen, 925 
Zoo heet gy ons,] u noch in uw verdriet te raên, 926 
Verlossen wy u niet, ten minste uw' last te minderen: 
En, och, of gy 't beproefde: een proef kan u niet hinderen. 


{==212==} {>>pagina-aanduiding<<}


Samson: 
Is noch mevrou belust, dus schots, op Dagons dagh, 
Te schimpen met een' slaef, een' dien zy over magh, 929-930 
Een' armen blinden man, op zijnen hals gevangen, 931 
En meer dan op den hals. mijn zuchten, mijn verlangen, 
Mijn roepen, nacht en dagh, is om een korte doot, 
Voor duizent doôn. ô Godt, gy ziet, en kent mijn' noodt. 934 


Vorstin: 
Zoo gy 't betrouwen kunt: wy komen u ten beste. 935 


Samson: 
Zoo gy 't geloven kunt, het loopt met my op 't leste. 


Vorstin: 
Neen, neen, men sterft zoo niet: al is uw staet belast, 937 
Een al te taeie bant houdt ziel en lichaem vast. 938 
De draet van 's levens webbe is al te sterck gesponnen. 939 
Men ziet zieltoogenden, en watze al lijden konnen, 
Eer 't web wort afgeknipt. schoon 't leven endtlijck stuit, 941 
Dees vaert'er lichter, die bezwaerelijcker uit. 942 


Samson: 
Wat middel zietge tot verlichting van ons quaele? 943 
Durf Samson hoopen, heet dat hy niet langer maele. 944 
Betoon datge eenen vorst van slaven onderscheit. 


Vorstin: 
Daer is mijn hant. 


Samson: 
ô hant, wat hebtge lang gebeit! 


Vorstin: 
Gy zult na dezen dagh niet meer den molen trecken. 


Samson: 
Wat is'er nu, dat my genade kan verwecken, 
Verwerven by den vorst? 


Vorstin: 
dit pleghtigh offerfeest 
Vereischt wat zonderlings. wy weeten hoe uw geest 950 
Begaeft is met de kunst van worstelen, en springen, 
En schermen. Samson weet van danssen, speelen, zingen, 

{==213==} {>>pagina-aanduiding<<}

Oock van tooneelspel: want de wijsheit van den Nijl 
Had Moses opgequeeckt, die zijn Hebreen dien stijl 
Hiet volgen. kunt gy nu uw hoogheit eens verneêren, 953-55 
En met een stichtigh spel van zinnen triomfeeren, 956 
In Dagons kerck, wanneer de vorsten zijn vergaêrt; 
Wy zien het juck verlicht, dat uwen hals bezwaert. 


Samson: 
Kan ick met spel en zang den vryen staet herwinnen, 959 
Wy willen, op die hoop, een heiligh spel beginnen, 960 
Dat Gaze en al het lant wel eeuwigh heugen zal. 


Vorstin: 
Gy kunt in Dagons kerck veel duizent in getal 
Verheugen op het feest. 


Samson: 
zoo zy 't gehengen konnen. 961-63 


Vorstin: 
Wy hebben lastigh zelf's aertspriesters hart gewonnen. 964 
Hy heeft het toegestemt. men zocht een, die op 't feest 
Moght speelen tegens u, Noëma, rijck van geest, 
En wonderlijck begaeft. 


Samson: 
laet haer de stof verzieren, 967 
Een spel van zinnen, dat den wulpschen aert leert stieren, 968 
Zal teffens stichten, en verquicken; en ick rijck, 969 
Met zingen, danssen, en een hemelsche muzijck, 
Het speelgerecht, als met een edel sap, begieten, 
Dat dit d'aenschouwers na dien dagh niet zal verdrieten. 
Hoewel ick luttel danx by Silo kan begaen, 973 
'k Zoecke uitkomste in mijn ramp. wat reên zou dit ontraên? 


Vorstin: 
Ga rustigh heene. laet u heerlijck innekleeden. 975 
Alleen getroost u in den ommegangk te treden 976 
Voor 't heilighdom. dan wacht in onze kerckkapel. 
Men zal u nooden, om het stichtelijcke spel 
Te speelen naer den eisch, als gy geraên zult vinden. 979 


Samson: 
Het rechte middel om my van dees boey t'ontbinden. 980 


{==214==} {>>pagina-aanduiding<<}


Vorstin: 
Geley den lantsvorst ter kapelle. hou u reedt. 981 
Verklee hem naer zijn' staet: verander mede uw kleet. 982 
Hoe snel veranderde de Joodt, zoo ras hy hoorde 
Van zijne ontlastinge, en de vryheit hem bekoorde. 984 
Dees heerlijcke ommegang, en kercktriomf, en faem 
Van Samsons wieroock, en tooneelspel zal den naem 
Der Filistijnsche Goôn tot aen de lucht verheffen, 
d'Aenpaelende Hebreen vernederen, en treffen, 988 
Dat hun gezantschap, hier te Gaze in ons palais, 989 
Met kracht aenhouden zal om rust, en vasten pais. 990 

  
    
  REY VAN JODINNEN.
  
I. Zang: 
Wort 's lichaems blintheit onvermogen 
En arremoe gerekent, wat 
Is 't missen der inwendige oogen 
Een grooter armoe: zoo men schat 
De ziel en 't lichaem naer heur waerde. 
Het lichaem is slechts asch, en aerde, 
De ziel al geest, en niet dan geest, 997 
Het lichaem in der tijdt bederflijck; 998 
De ziel leeft eeuwigh, en onsterflijck. 
  Zy schoeit op eene hooger leest, 1000 
En zoeckt den oirsprongk aller vroomen, 
Dat 's Godt, van wienze is afgekomen. 


I. Tegenzang: 
Gevangen Samson, nu aen 't quijnen, 
Voelt blint deze armoede in den druck: 1004 
Noch armer staen de Filistijnen, 
In 't midden van hun staetgeluck. 1006 
Zy missen hun gezicht inwendigh, 
Gevoelen niet dat zij t'elendigh 1008 
Versteecken zijn van 't hooghste goet, 1009 
Dat 's Godt te kennen, en aenschouwen, 
Hem aen te hangen met betrouwen, 
Ontvonckt van 's hemels Geest, en gloet. 

{==215==} {>>pagina-aanduiding<<}

Den reênloze is 't gezicht gegeven: 1013 
De reden leert ons hooger zweven. 


II. Zang: 
Zoo d'onbesnede Dagonisten 
Hun blintheit kenden, zouden zy, 
Misleit door 's afgronts loze listen, 1017 
Den afgodt op zijn jaergety 1018 
Met offerhande en omgang eeren, 
Op d'offermaeltijt bancketteeren, 
Verzaecken Godt, der dingen bron, 
Waeruit zy lijf en ziel ontfangen? 
Nu houdt hen Dagons nacht gevangen: 1023 
Dat 's meer te missen dan de zon, 
Het eenigh en onendigh wezen. 
O licht der Godtheit, noit volprezen! 


II. Tegenzang: 
Geluckiger staen wy Hebreeuwen, 
Wien Godt die glanssen openbaert, 
Eerst vader Abram voor veele eeuwen, 
  Daer na aen Moses zich verklaert, 
In zijne wetten, en beveelen. 
Een eenigh wezen, Godt, te deelen, 1032 
Is af te gaen van 't eenigh een, 1033 
Een gruwelijcke afgoderye. 
O Godt, bewaer in slavernye 
Helt Samson, nu beschimpt, getreên 1036 
Van Dagons razende offerknaepen. 1037 
Gy zijt alleen zijn sterckte en wapen. 





{==216==} {>>pagina-aanduiding<<}


Het vierde bedryf.

TUCHTKNAEP. SAMSON.

Tuchtknaep: 
De Joodtsche rechter, by 't Gazaensch gerecht verwezen, 1039 
Gedoemt ten schimp, en smaet, begint alree te vrezen, 
Nu hy voor 't heilighdom, in Dagons ommegang, 
Zal worden omgeleit, door aller volcken drang 
En toevloet: nu hy moet, getreên ter kerckstellaedje, 1042-43 
Bekleên op 't offerfeest zijn eige personaedje, 1044 
De Sterckheit, in den strick der Wellust, van haer kracht, 
En scherp gezicht berooft, in eenen langen nacht 1046 
Geketent, als een slaef, van arrebeit gebroken, 1047 
Om vryheit prachen, en voor Dagons outer smoocken. 1048 
Dat leght hem op de leên. nu ziedt het bloedt, van spijt, 1049 
En wraeck, doch al vergeefs, de locken is hy quijt, 
Het broeinest van zijn kracht, en kan zich naulijx reppen. 1051 
Ga hael hem. ziet hy komt, en zoeckt wat luchts te scheppen, 
En schijnt te twijflen aen den vrydom, hem belooft. 1053 
Hy schuimbeckt, knarstant, brult. d'ooghwinckels in zijn hooft 1054 
Broên wraeck, en gruwelen. de wraeck begint t'ontsteecken. 1055 
Hy schudt het hooft. hy trapt, en stampt, en kan niet spreecken. 
De leeuwentemmer, een lantstroopende Hebreeu, 
Gelijckt zich zelven niet, durf nu geen' jongen leeu 1058 
Aenranden, scheuren, van den muil en bey zijne ooren, 
Tot achter aen den staert; geen lant noch lieden stooren 1060 
Met vossekoppelen, en zetten 't korenlant, 
Zoo wijt men af kan zien, in eenen lichten brant; 
Daer arme bouliên, van den oogst, hun hoop, versteecken, 1063 
Ten hemel schreien, dat een steenen hart moet breecken; 
Hy, koel op eenen bergh gezeten, dit belacht, 1065 
En groeit in 's volx verdriet. ô stoockebrant! maer zacht: 1066 
Best zwijge ick, eer hy 't hoor'. best luistre ick aen een zijde 1067 
Waer hem de wraeck vervoert. hy klaeght, maer al t'ontijde. 1068 


{==217==} {>>pagina-aanduiding<<}


Samson: 
Zie eenmael neêr, ô groote Godt 1069 
Van Abraham: zie eenmael neder. 
Herstel mijn eerste sterckheit weder. 
Wat lijdt uw naem al schimp en spot, 
By deze blinde Filistijnen, 
Afgodendienaers, die uw wet 
  Ontheiligen met Dagons smet! 
Dat smert my meer dan alle pijnen. 
'k Heb mijne blintheit, mijn verdriet 
Verwonnen. wiltge, sla my stijver. 1078 
Nu blaeckt mijn hart alleen van yver. 1079 
  Het hart zoeckt Godt, en anders niet. 1080 
Uwe eer, ô vader in den hoogen, 
Was 't eenigh ooghmerck van den stam, 
Den onverwinbren Abraham. 
Uwe eer ga boven bey mijne oogen. 
  Zy voeren vry mijne oogen om, 1085 
Geregen aen de zeven locken. 
Zy slaen dit lichaem blaeu met stocken, 
Voor Dagons beelt, op pijp, en bom: 1088 
Zy mogen schimpen, en braveeren 1089 
  Met Samson, armen blindeman, 
Zoo lang hy zich niet weeren kan: 
Laet Palestijne triomfeeren: 
Als, midden onder 't zegefeest 
Der Heidenen, noch wort bevonden 1094 
Dat d'almaght geensins staet gebonden 
Aen 't haer, een vuilnis, lang gevreest. 1096 
Mijn engel Fadaël quam heden 1097 
My noch vertroosten, daer ick zat, 
En op de knien om sterckheit badt. 1099 
Toen steef een nieuwe kracht mijn leden. 1100 
Godts Geest, die my, van kintsbeen af, 
Tot hooge daeden heeft gedreven, 
Gebietme rustigh door te streven. 1103 
Bereitme een heerlijck vorstengraf: 
Een lijckgraf, daer geen Memfis naelden, 1105 

{==218==} {>>pagina-aanduiding<<}

Zoo hoogh gesteigert door de lucht, 1106 
Zoo wijt en zijt alom berucht, 1107 
Noch voor noch na my, prijs by haelden. 1108 
Als Godt my sterckt zal kaeckebeen, 
De reuzeneêrlaegh, korenvelden 1110 
In asch, noch Gazaes poort niet gelden, 1111 
Noch wat Godts vyant schricklijck scheen. 1112 


Tuchtknaep: 
Doorluchtste prins, ick hoore uw jammerklaegen. 
'k Heb my, door last van ons vorstin, gedraegen 
Beneffens u, gelijck uw hooge staet 1115 
Vereischt. men heeft u 't vorstelijck gewaet, 
Den staetsirock eerbiedigh aengetogen, 
Uw hooft, op dat gy praelt voor ieders oogen, 
Beschaduwt met een' rijcken tullebant, 
Daer een pluimaedje, aen eenen diamant 
Gehecht, om zwaeit. waertoe u zelven langer 1116-21 
Geterght, en dus, gelijck van wraeckzucht zwanger, 1122 
Dien vloeck gebaert, dit schandelijck verwijt? 1123 
Gy zijt, 't is waer, 'k beklaegh 't, uwe oogen quijt. 
Geen heer, geen vorst, geen koning in dit leven 
Is maghtigh u uwe oogen weêr te geven, 1126 
Als Dagon, daer dees hooftstadt in gelooft, 
By zweert, en teert. ay lantvooght, schudt uw hooft 1128 
Van belghzucht niet: ick spreeck naer onze zede, 1129 
En lantgebruick. de godtsdienst brengt dit mede 
In ons gebiet: en kont gy 't zoo verstaen, 
Om naer 't gebruick aen 's priesters hant te gaen; 1132 
Gy zoudt eene eer inleggen by Gazanen, 
En, aengebeên van volck en onderdaenen, 1134 
Den rechterstoel des Filistijns bekleên, 1135 
Met grooter eer dan oit in Jakobs steên. 


Samson: 
Laet Samson zich braveeren van een' jongen! 1137 

{==219==} {>>pagina-aanduiding<<}

Dat leedt hy van geen' jongen leeu, die, dol 1138 
Van hongersnoodt, al brullende uit zijn hol, 
  Met open muil hem quam op 't lijf gesprongen. 
Wat vraege ick na een knods, of kaeckebeen! 1141 
De strantreus moet zich met geweer beschermen: 1142 
Helt Samson hoeft geen wapens. bey deze armen 
Zijn stercker dan metael, en stael, en steen. 
Dit 's noch de man: dit zijn de zelve klaeuwen, 1145 
Van reuzelant, en zeestrant, en geberght 
Noit, zonder wraeck te voelen, aengeterght. 1147 
Geen tuchtknaep zal, wil 't Godt, my lang begraeuwen. 1148 
Mijn kracht, die, nu geknackt, het koren maelt, 
Indienze noch haer kracht eens magh herhaelen, 1150 
Zal harssenpan, gebeente, en schenckels maelen. 
Zoo zetze rijck haer achterstel betaelt. 1152 
Dees voeten staen noch vaster dan pylaeren 
In Dagons kerck, van donderslagh geschockt. 
  Mijn wraeck, wat rustge? al lang genoegh gewrockt. 
Berst uit: berst uit. 't is tijt u t'openbaeren. 
Hoe ziedt mijn bloet, op een gepackt, verrot! 
De zwarte gal loopt in alle aders over. 1158 
Hereisch, hereisch uwe oogen van dien rover. 
  Verdraegh, verdraegh niet langer schimp, en spot. 
Gelijck een gloet, aen 't broên, en lang besloten, 1161 
Ten leste berst uit eene zwangre wolck, 
Vertsaeghtheit baert, en schrick in 't dootsche volck, 1163 
Van donderkloot en blixemstrael beschoten: 1164 
  Dan zwicht het al wat met een trotse kruin 1165 
De godtheit dreighde, en terghde met zijn' horen: 1166 
De donderslagh, en blixem zien geen' toren 
Noch transsen aen, noch kerck, noch rots, noch duin: 1167-68 
Zoo zal mijn wraeck, getrotst, getrapt, in 't ende, 
  Al schijntze nu te slaepen in een graf, 
Verrijzen, tot der Dagonisten straf, 1171 
Dat lant en strant Gode aenschreie uit d'elende. 1172 
Mijn haer, gewoon te zwaeien om den neck, 

{==220==} {>>pagina-aanduiding<<}

Gelijck een kroon van gout om 't hooft te krullen, 
Kan ick niet meer opschudden, onder 't brullen. 1175 
Noch houdt mijn kracht zich binnen haer besteck. 1176 
Dan steecke ick eerst mijn duimen in dees holen 
Van d'oogen, uit haer winckelen geboort, 1178 
En weck de wraeck voor 't aengaen van dien moort. 1179 
Wat wraeck? Godts wraeck, my van Godts Geest bevolen. 1180 
Dan roepe ick Godt, mijn' Godt, om sterckheit aen: 
Mijn Godt, mijn Godt, zie neêr van 's hemels boogen. 
Wat eischtge? ick eisch den Filistijn mijne oogen: 1183 
Dan kraeckt het, of de weerelt wou vergaen. 
Al 't aerdtrijck beeft, en davert, als getroffen 
Van zulck een' krack, gevolght van zulck een' slagh. 
Maer maghtelooze en blinde man, wat magh, 
Die niets vermagh, op zijne sterckheit stoffen! 1188 


Tuchtknaep: 
Ick wenschte dat gy Dagon glori gaeft, 
Een godtheit, die zoo sterck veel hooger draeft. 1190 


Samson: 
Zwijgh jongen, zwijgh. hou op van Godt te lasteren. 
Wy willen niet veraerden, noch verbasteren 
Van Moses stijl, al raest gy noch zoo fel. 1192-93 
Geleime naer uw afgodts kerckkapel. 
Wy zullen, vroegh verlooft, Godts maght betuigen, 1195 
Wanneer de kerck van Dagon spat aen duigen. 1196 


Tuchtknaep: 
Spat Dagons kerck aen duigen dezen dagh, 
Gewis uw hooft zal draeien van dien slagh. 

AERTSPRIESTER. KOORWAERZEGGERIN.

Aertspriester: 
De koorwaerzeggerin van Akkaron, gedraegen 1199 
Op haere rosbaer, daer de straeten van gewaegen, 1200 
Geeft groot bedencken dat den Dagonisten stof 1201 

{==221==} {>>pagina-aanduiding<<}

Van opspraeck wort bereit. laet Dagons kerreckhof 1202 
Bezetten. voort staffiers. 'k heb hondert offerstieren 1203 
Al ingewijt. men slaght, ontsteeckt alle outervieren. 1204 
Geen priesters rusten. elck bewaert zijn ampt, en beurt. 1205 
Zoo deze ontzaghbre non den grooten omgangk steurt, 1206 
Wat raet? wat gaet ons aen? dit raeckt ons in 't gebeente, 1207 
Verdort van ouderdom. de wacht voor dees gemeente 1208 
En alle zeesteên staet onze opzicht toebetrout. 1209 
Dat hier het Jodendom geen oproer onder brouwt, 1210 
Om alle altaeren door een rottery te splissen. 1211 
Help Dagon, wat zoudt gy al eer en offer missen! 
Hoe zou de nieuwe rot aenwinnen, en dit strant, 1213 
Met Moses boeck in d'eene, en 't zwaert in d'andre hant, 
Afloopen regelrecht, en tegens recht, en reden. 
Daer komt die grijze non ten kerckhove opgetreden. 1216 
Twee joffers schorten haer eerbiedigh van weêrzy. 1217 
Hooghwaertste vrou, verschijnt gy mede op 't jaergety? 1218 
Zijt welkom met uw' sleep gewijde en zuivre nonnen. 1219 


Koorwaerzeggerin: 
Wy komen in der yl van Akkaron geronnen. 1220 
Eerwaertste vader, 'k zou u zoecken in de kerck, 
En vinden wy u hier? dat Godt uw' yver sterck'. 1222 


Aaertspriester: 
Wat yver, moeder, drijft u herwaert aen, en heden 
Op dit gezegent feest? gewis dit steunt op reden. 1224 


Koorwaerzeggerin: 
Wel degelijck. geloof wy zouden niet zoo licht 
U komen steuren, in het midden van uw' plicht, 
En pleghtigheden, die Godt Dagons eer bewaeren. 1227 
O heilighdom, ô kerck, ô kooren, ô altaeren, 
O offeryveraers, ô zielen, zonder tal, 
Op deze Godtstriomf vergaêrt van overal, 
Wat donckre wolcken zien wy boven Gaza hangen! 


{==222==} {>>pagina-aanduiding<<}


Aertspriester: 
Laet hooren wat gy ziet. wy luistren met verlangen. 


Koorwaerzeggerin: 
De vorst van Akkaron reedt nau met zijn vorstin 
Te wagen herwaert aen, bestuwt van hofgezin 1234 
En adel, of men ging het offer toebereiden, 
Met wenschen, en gebeên hun godevaert geleiden: 1236 
Maer al wat in den dienst der goden ons gemoet 1237 
Loopt op quaet voorspoock uit. d'altaervlam, root als bloet, 1238 
Ontzeght te rijzen. 't vee heeft mangel. d'ingewanden 1239 
Zien blaeu, vol sprengklen bloets. het ongel wil niet branden. 1240 
De lever is verrot. alle offervinders staen 1241 
Verbaest, zien merck by merck met schreiende oogen aen. 1242 
De kerck is vol gespoox. men hoort geschrey van vrouwen, 1243 
En mans, en kinderen, instorten van gebouwen. 
De kerckpylaeren staen en schudden. 's avonts spa 1245 
Wort eene stem gehoort. de kerckgalm baeut het na, 1246 
En antwoort zeven mael uit heilighdom, en kooren. 
Hy scheen te roepen: och, nu gaet het al verloren. 1248 
De kerckwacht tuight het zelf. de kopre kerckdeur kraeckt, 1249 
En slaet een schor geluit, van niemants hant geraeckt. 1250 
De dierewichlaers zien een veltslang den vrybuiter 1251 
Aenranden op den wegh, zoo ras het paert den ruiter 
Bezwijckt, daer zy den hiel gevat houdt met den tant. 1253 
De starrekijckers, zoo verheven van verstant, 1254 
Zien 's hemels Reus om hoogh een leger overrompelen. 1255 
Al 't priesterdom verbaest, nu dees geruchten mompelen 
En morren, drijven ons ten heilighdomme om raet. 1256-57 
Ick schiete op hun gebeên 't gewijde koorgewaet 
Godtvruchtigh aen, bekrans het hooft, als Godts gewijde, 
Met lauwer, deck het met sneeuwitte sluierzijde, 
Valle in de koorkapel op 't aenzicht drymael neêr, 
En roepe ons godtheit aen. ô Godt, indienwe d'eer 
Van offren en gebeên u naer den eisch opdraegen, 

{==223==} {>>pagina-aanduiding<<}

En gy uw antwoort niet onwaerdight die u vraegen, 1264 
Gewaerdigh heden ons, in een' verlegen staet, 1265 
t'Ontvouwen op wat ramp dit heiloos voorspoock slaet, 1266 
Wat naeckende ongeval zoo veele tekens spellen. 
Och, hanthaef uw kapel, alleen uit veel kapellen 1268 
Behantvest voor den tijt te melden van wat vrucht 1269 
De tijt in arbeit gaet. op dat gebedt verzucht 1270 
En steent het koor; gelijck een zwangre, die verlegen 1271 
In baerens noot zit. ick verwacht, en leg verslegen 1272 
Op 't aenzicht, luistre wat op 't zuchten volgen zal. 
Ten leste berst dees stem ten koore uit met geschal, 
Dat alle priesters in de kerck het hooren meugen: 1275 
Het Joodtsche treurspel zal gansch Palestijne heugen. 
Wy roepen: Godt bewaer' den vorst en zijn vorstin. 
Zoo roept de gansche kerck, verbaest van hart en zin. 1278 
De priesters drijven ons naer Gaze, en onderwegen 
Loopt ons een lantgeschrey van alle kanten tegen 1280 
Dat Samson in de kerck van Dagon speelen zal. 


Aertspriester: 
Is dit uw zwaericheit? dit spelt geen ongeval. 1282 


Koorwaerzeggerin: 
Waer hier geen zwaericheit voor 't gansche lant geschapen, 1283 
Geloof het Akkaronsche orakel liet ons slaepen. 1284 


Aertspriester: 
Wy eeren heiligh Godts orakels, en Godts tolck, 


Koorwaerzeggerin: 
Wanneerze u dienen, zijtge een wachter over 't volck. 1286 


Aertspriester: 
Indien gy 't ons betrout, men sloft hier niet te waecken. 1287 


Koorwaerzeggerin: 
Betoon het dan dat Godts waerschuwingen u raecken. 1288 


Aertspriester: 
Hoe waerschuwt Godt, dat wy elckandre recht verstaen? 1289 


{==224==} {>>pagina-aanduiding<<}


Koorwaerzeggerin: 
Hy waerschuwt dat dit spel u qualijck zal vergaen. 


Aertspriester: 
Verhael 't orakel, dat wy 't klaerder kennen meugen. 1291 


Koorwaerzeggerin: 
Het Joodtsche treurspel zal gansch Palestijne heugen. 


Aertspriester: 
Wat 's dit gezeght? hy dreight ons met geen ongeval. 1293 


Koorwaerzeggerin: 
Hy spelt dat ons dit spel tot ramp gedyen zal. 


Aertspriester: 
Hy spelt dat ons dit spel tot blyschap zal gedyen. 1295 


Koorwaerzeggerin: 
Zijt gy Godts tolck alleen, zoo valt'er niet te stryen. 1296 


Aertspriester: 
Wy meeten reuckloos ons uw wettigheit niet aen. 1297 


Koorwaerzeggerin: 
Zoo luister naer Godts mont, daer mooghtge vast op staen. 1298 


Aertspriester: 
Een dubbelzinnigheit geeft vryen keur in 't kiezen. 1299 


Koorwaerzeggerin: 
En keur baert hoop en angst van winnen of verliezen. 
Het veilighste is dat gy de koornon dit betrout, 1301 
Gedreven van een' geest, die haer Godts zin ontvout. 1302 


Aertspriester: 
Belieft het u, laet ons met reên ter zaecke komen. 1303 


Koorwaerzeggerin: 
Welaen. wy hoeven voor de reden niet te schroomen. 


Aertspriester: 
Wat misdaet steeckt ons in eene onverzoenbre schult? 


Koorwaerzeggerin: 
Dat gy door 't Joodtsche spel een kerck ontwijden zult. 


{==225==} {>>pagina-aanduiding<<}


Aertspriester: 
De kerck ontwijden? neen, dit spel zal Dagon eeren. 


Koorwaerzeggerin: 
Dit Joodtsche treurspel zal Godts kerck en Godt schoffeeren. 1308 


Aertspriester: 
De vorsten drijven 't zelfs, tot zinrijck spel gezint. 1309 


Koorwaerzeggerin: 
De weereltwijzen zijn in 't heiligh steecke blint. 1310 


Aertspriester: 
Getrou aen Astaroth, en zuivre Dagonisten. 1311 


Koorwaerzeggerin: 
Verzaeckt gy onzen Godt, en rockent tempeltwisten? 1312 


Aertspriester: 
Wy zonden menighmael naer Akkaron om raet. 


Koorwaerzeggerin: 
Nu antwoort u Godts mont, en d'antwoort wort versmaet. 1314 


Aertspriester: 
Men moet wel dagelijx verkeeren met de Joden. 


Koorwaerzeggerin: 
In 't heilige wort hun gemeenschap ons verboden. 


Aertspriester: 
Om een tooneelspel, drijft gy dit zoo stip, en straf. 1317 


Koorwaerzeggerin: 
Zy roeien kercken uit. zy houwen 't kerckwoudt af. 1318 
Zy branden beelden, en de Goôn, die 't lant beschermen, 
En durven juichende zich by de koolen wermen. 


Aertspriester: 
Indien hun rechter voor Godt Dagons outer speelt, 
En 't gouden wieroockvat hem toezwaeit, en zijn beelt, 
Het zal in 't heilighdom voor Siloos Godtskist schreeuwen, 1323 
En overtuigen al de nijdige Hebreeuwen. 1324 


Koorwaerzeggerin: 
Gy zoeckt uw drift een verf te geven, en een' glans. 1325 

{==226==} {>>pagina-aanduiding<<}

Vaer echter voort. men zal uit geenen torentrans 
Al 't onheil over zien, uit zulck een spel te spruiten. 1327 


Aertspriester: 
Wat raet? wat zullen wy vast stellen? wat besluiten? 
Dit spel is toegestemt met onzen vryen wil. 
Men heeft ons raet gevraeght: en nu een kerckgeschil 
Verwecken? d'ongena der vorsten en vorstinnen 
Ons haelen op den hals? geen tijt kan dit herwinnen. 1332 
't Aertspriesterlijck gezagh te krencken om een woort, 1333 
Dat twijfelachtigh luidt? 


Koorwaerzeggerin: 
gy hebt gelijck: vaer voort, 
Behaeght het u: vaer voort: wy hebben ons gequeten. 1335 
Wat zijtge met den geest van 't Jodendom bezeten! 1336 
Die groote stoockebrant zal op een kercktooneel 1337 
Beschimpen in zijn hart den godtsdisch. een bordeel 1338 
  Behaeghde hem doorgaens veel meer dan Dagons tempels. 1338-39 
Hy zette noit een' voet op ons gewijde drempels: 
En trouwen 't is een aert van dit besneên geslacht, 1341 
Dat, onbesneên van geest, noch Godt noch godtsdienst acht, 1342 
Dan dien een vondeling van Faro heeft gevonden, 1343 
Alle ouden wetten door zijn nieuwe wet geschonden, 
De vorsten uit hun erf met vier en zwaert gezet. 1344-45 
Waer Samson omgebroght, toen hy in 't geile bedt, 
En in den gloênden schoot van zijn boelinne ontslaepen, 1347 
Gesmoort lagh in dien droom; het stont hier niet geschapen 1348 
Al 't Filistijnsch gebiet te geven eenen krack, 1349 
Die eeuwigh heugen zal. 


Aertspriester: 
een blindeman, zoo mack 
Gelijck een jaerigh lam? ô hoorde gy zijn schinckelen, 1351 
Zijn mergeloos gebeent, van maelen dor, eens rinckelen, 
En rammelen, gy zoudt niet reppen, zonder gront, 1353 
Dat ons een lantbederf van hem te wachten stont. 1354 


Koorwaerzeggerin: 
Van hem, of anders, wil men onzen Godt betrouwen. 1355 

{==227==} {>>pagina-aanduiding<<}

De dubbelzinnigheit staet ons met recht t'ontvouwen, 1356 
Het gansche priesterdom te luistren hoe het luidt. 1357 


Aertspriester: 
Zijt gy onfaelbaer in uw oordeel en besluit? 1358 


Koorwaerzeggerin: 
Wilt gy d'orakels nu afschaffen, of bedillen? 1359 


Aertspriester: 
In geenerhande wijs. wie kan dit onweêr stillen? 
Mevrou, gaf al te spa zich herwaert aen op wegh. 
Wanneer men tijdigh spreeckt, en raet met overlegh 
Van een vergaderinge uit alle priesterdommen, 1362-63 
Dan kan men tegenspraeck door kerckgezagh verstommen, 1364 
En rijp besluiten wat men volgen moet, of niet. 1365 


Koorwaerzeggerin: 
Wy quamen op zijn tijt, gelijck Godts inspraeck riedt. 
Laet gy u door zoo veel voorspoocken niet beweegen, 1367 
Alle elementen, Goôn en menschen staen u tegen. 1368 


Aertspriester: 
Dees lantstriomf moet voort, al hoorde men gewagh 1369 
Van voorspoock. 


Koorwaerzeggerin: 
staeck het spel. 


Aertspriester: 
dat krenckt het hooftgezagh, 1370 
Te hoogh ons toebetrout. om stem, gespoock, noch maeren, 1371 
Om offervinders, noch om vogelwichelaeren, 
Om starrekijckers, noch om hantbekijckers droom, 1373 
En drift is 't niet geraên den kerckelijcken toom 1374 
Te laeten glijden. 'k zou my anders voor u buigen. 


Koorwaerzeggerin: 
Wy zullen t'Akkaron voor al de kerck betuigen 1376 
Hoe wy ons queten om dit dreigende ongeval 
Te schutten, daer men reed zoo verre een lantgeschal, 1378 
Een lantgedruisch van hoort. ô droeve aenstaende tijden! 

{==228==} {>>pagina-aanduiding<<}

Gelt Godts orakel niet, en durf men dat bestrijden, 1380 
Zoo heeft die Godtsdienst uit: zoo hoeft de kerck geen tolck: 1381 
Zoo zit ons Godtheit stom. het yverende volck, 1382 
Dat raet wil vraegen, zal veranderen, met hoopen, 
By menighten van hier om raet naer Silo loopen. 
Zoo wort de Godtskist van de Joden aengebeên. 1385 


Aertspriester: 
Hier wort nu Akkarons orakel niet bestreên, 
Maer zachter uitgeleit. wy strijden in 't verklaeren. 1387 


Koorwaerzeggerin: 
Span in de rosbaer: 't is hoogh tijt dat wy vervaeren. 1388 


Aertspriester: 
Belieft het u, beklee den grooten ommegang. 1389 


Koorwaerzeggerin: 
Span in de rosbaer. voort, wy blyven hier te lang. 
Gehoorzaeme aerdt plagh flux te volgen op ons wincken: 1391 
Hier gelt geen wijze raet. de schouburgh moet verzincken, 
Met Dagons kercke, en al wat aen dien gruwel vast, 1393 
Op koorwaerzeggery, noch ons waerschuwing past. 


Aertspriester: 
Ontschuldigh ons, mevrou: wy hoeven tijt te winnen. 1395 
De priesters wachten vast: het hooghtijt roept ons binnen. 1396 
En Samson ingekleet, staet vaerdigh en bereit 1397 
Te volgen in triomf den tuchtknaep, die hem leit. 

AERTSPRIESTER. KOORAELEN.

Aertspriester: 
Nu den grooten ommegangk 
  Eens geviert met spel en zangk, 
En in Dagons naem begonnen, 
Die den vyant heeft verwonnen. 
Laet de schuttery vooruit 1403 
Heenetreên op bom, en fluit, 1404 
Feestbazuinen, en trompetten. 
Laet zich Godts gewijden zetten 

{==229==} {>>pagina-aanduiding<<}

In hunne orde, paer en paer, 1407 
Met een staetigh kerckgebaer, 1408 
En, gekranst met eickeblaêren, 
d'Eer van 't hooge feest bewaeren. 1410 
Laet kooraelen hunne keel 1411 
Mengen met schalmeie, en veêl. 1412 
Samson trede op hun gezangen, 
Met een' braven stoet behangen, 1414 
  Dan de torts, dan 't wierroockvat. 
Dagon, 't heilighdom der stadt, 
Volge, op eenen stoel gedraegen. 1417 
Wy, gereet op zijn behaegen, 
Volgen hem, en op dien trant 
  Al de vorsten van het lant, 
En vorstinnen, en de Grooten, 
Met den stoet van 't hof gesloten. 1422 
Gy kooraelen, zingt ons voor 
Op dit zegenrijcke spoor. 


Kooraelen: 
Groot is Dagon, 't hooft der Goden, 1425 
Die Godts vyant onverwacht 
Heeft gelevert in ons maght, 
Voor wiens kracht de reuzen vloden; 
Die alleen zoo veel vermoght, 
Zonder zwaert op zy te gorden, 
Als een heirkracht in slaghorden, 
Op een' vorstelijcken toght. 1432 
Groot is Dagon, 't hooft der Goden, 
Die Godts vyant leide aen bant, 
  En hem leverde in ons hant, 
Tot een schimp der blinde Joden. 
Ziet hoe is hy nu verneêrt, 
Tegens wien noit Filisteenen 
Ongequetst in 't velt verscheenen. 
  Ziet hoe Gaza triomfeert. 
Groot is Dagon, 't hooft der Goden, 

{==230==} {>>pagina-aanduiding<<}

Die Godts vyant, overal 
Zoo ontzaghlijck, broght ten val. 1443 
Haelt uw hart op, gy genooden, 1444 
  Die ten offermaeltijt zult 
Samson zelf op treurtooneelen 
Zien zijne eige treurrol speelen. 
Schrickt niet, zoo hy briescht en brult. 

  
    
  REY VAN JODINNEN.
  
Zang: 
Wanneer de zon, aen 't nedervaeren 
  En daelen, uit den Leeu met kracht 1450 
Haer straelen schiet op 't aerdtsch geslacht, 
De Leeu zijn kracht begint te baeren 1452 
Dan valt haer gloet te sterck: 
Gelijck in 't dierenperck 
De koning van de dieren, 
Van zenuwen en spieren, 
Gebit en klaeu voorzien, 
Verslint wat weer wil biên. 1458 
De zon wint kracht in 't leeuwenbloet. 
Dan zwicht het al voor haeren gloet. 


Tegenzang: 
Zoo moght het hier den Filistijnen 
Wel gaen, in 't endt van 't lantgeschil, 
Als Godt helt Samson stercken wil, 
Die, nu aen 't afgaen, schijnt te quijnen. 1464 
  Men schoer hem, tot zijn straf, 
De lange haerlock af, 
Maer Godt, te geene stonden, 
Staet aen een haer gebonden, 1468 
Noch vuilnis, als hy werckt, 1469 
  En zijne helden sterckt. 
Al slaept Godts kracht voor eene poos, 
Zy slaept niet eeuwigh en altoos: 


Toezang: 
Zoo Samson Godts getijde raem, 1473 

{==231==} {>>pagina-aanduiding<<}

Met een doorluchte daet zijn' naem 1474 
  Bezegle, en wecke een lantgeschreeu: 
De zon zal gloeien uit den Leeu. 
Dan zal men alle Filisteenen 
Zien heenesmilten, dootgescheenen: 1478 
Dan smilt Godts zon een' bergh van sneeu. 1479 





{==232==} {>>pagina-aanduiding<<}


Het vyfde bedryf.

REY. BODE.

Rey: 
Genade, ô Godt, genade. ô help ons. help ons heden. 
Vertroost ons in dien noodt. wy schreien van beneden 
Naer uwen hoogen troon. wat 's dit een overval! 1482 
Waer zijn, waer staenwe? dit afgrijsselijck geschal 
Verdooft onze ooren. al dit stof verblint onze oogen. 
Wy sticken. wy vergaen van stof. het puin gevlogen, 
Gestoven door de stadt, vervult de ruime lucht. 
De stadt is vol geschreis, vol jammers. het gerucht, 
Het huilen, het gekerm verspreit zich door de straeten. 
De stadt zit overstulpt van droefheit, zit verlaeten. 1489 
Elck zoeckt zijn dooden, en noch weet men niet hoe 't leit. 1490 
Wy durven, en 't is best, niet uitzien naer bescheit. 1491 
Wy duicken stil een wijl in deze kerckhofhaegen. 1492 
Hier komt'er een, verbaest, verbijstert, en verslagen. 1493 
Laet ons verneemen hoe het staet, hoe 't is vergaen. 
Ay hoveling, belieft het u, ay blijf wat staen. 
Verhael ons toch hoe 't leght geschapen, en geschoren, 1496 


Bode: 
Hebreeusche joffers, och, heel Gaze is nu verloren, 
Al 't Filistijnsche lant in zijnen hooghsten noodt. 


Rey: 
Hoe ging 't met Samson, is hy levendigh of doot? 1499 


Bode: 
Al doot, en koudt. och, waer hy tijdigh doot gesmeten, 1500 
In stê van bundeling, gebonden aen een keten, 
Mishandelt, omgevoert, verbittert, en verstockt. 1502 
Nu heeft hy in zijn wraeck zich zelven ingebrockt. 1503 


Rey: 
Zoo missen wy Hebreen voor eeuwigh onzen rechter, 
En lantbeschermer. och, dit's jammerlijck. maer echter 
Verhael ons, stuck voor stuck, al wat gy hoorde en zaeght. 


{==233==} {>>pagina-aanduiding<<}


Bode: 
Ick zagh een wraeck, daer al de weerelt van gewaeght. 1507 
De koorwaerzeggerin wist dit zoo klaer te spellen, 1508 
Als zaghze Dagons kerck bouvalligh overhellen. 1509 
Dat komt van speelen en tooneelspel in Godts kerck, 
Ontwijt om eenen Jode, alleen al 't lant te sterck. 
Wy zagen Samson eerst den ommegangk geleien, 
Voor Dagons heilighdom ten toon treên op schalmeien, 1513 
Op snaer, en zegezang, en vrolijck feestgeluit. 
Hy stont den schimp en smaet des volx geduldigh uit, 1515 
En mack, gelijck een lam, en hiel zich ingetrocken, 1516 
Maer kaeude midlerwijl de heimelijcke wrocken. 1517 
Zoo raeckte d'ommegangk van Dagon aen zijn endt. 
Het offermael begon, gelijck men is gewent, 
Doch heerlijcker dan oit, uit blyschap dat de landen 1520 
Den grootsten vyant, nu gevangen in hun handen, 
Vast ringeloorden, in zijn blintheit en verdriet. 1522 
Men gaf hem honighraet te proeven, ofze niet 
Zoo lecker was, gelijck de honig, en de raten 
Der byen, die in 't aes van zijnen leeusromp zaten, 1524-25 
Van hem voorheen verscheurt, toen, in zijn volle kracht, 1526 
Hy noit om 't kerckbancket van Gaza had gedacht. 1527 
Men noode hem, hy zou zich toeven, en verzaden. 1528 
Men vraeghde of hier nu niet een raetsel viel te raeden, 
Dat dubbelzinnigh was: wie hem de sterckste scheen: 1530 
Of nu een leger volx niet stercker was dan een. 1531 
De priesters kroonden hem het hooft met eicke kranssen, 
En nooden hunnen gast, en porden hem te danssen 1533 
Voor Dagons hoogh altaer. hy zweegh, als doof, en stom. 
Terwijl ging op 't bancket de berckemeier om, 1535 
Op Samsons rechterschap. men dronck met groote toogen. 
Zy wenschten hem geluck, en twee paer andere oogen. 
Dat schimpen nam geen endt. ten leste quam een vrou 1538 
Noëma voor den dagh, die 't mael besluiten zou 
Met geen onstichtigh spel, een zedigh spel van zinnen. 1540 

{==234==} {>>pagina-aanduiding<<}

Zy klommen ten tooneele, en zouden werck beginnen. 
Hy speelde eerst op een harp, zong vrolijck onder 't spel. 
De toon ging middelbaer, dan langkzaem, dan weêr snel. 1543 
De kerckgenootschap juicht. zy lachen datze schateren. 1544 
De kerckgalm baeut hen na. men hoort de galmen klateren, 1545 
Die groeien by den wijn. de groote kelck ging om, 1546 
Op d'eer van Dagon, en het gansche Godendom. 
Men zou, tot slot van 't feest, ten speele zich bereiden. 
De blinde Samson zeght: ay tuchtknaep, wilme leiden 
Daer dit tooneel aen bey de hooftpylaeren leunt, 1550 
En 't schrickelijck gevaert van al de kerck op steunt, 1551 
Op datwe, moê van spel en dans, wat rusten mogen, 
En dan met volle kracht aenheffen voor elx oogen. 
Verpoozen sterckt den geest met eenen nieuwen lust. 
Hy, van zijn opzet en wraeckgierigheit bewust, 1555 
Die afgeterght in 't licht zou komen uitgeborsten, 1556 
Ten ondergangk van al de Filistijnsche vorsten, 
Betast van wederzy de hooftpylaeren vast, 1558 
Die Dagons kerckgebou, van duizenden vermast, 1559 
En zulck een werckstuck van de reuzen onderschraegen: 
Terwijl d'aenschouwers door het dack van boven zagen, 1561 
Behalve duizenden om galeryen heen, 
Dry hoogh gebouwt, en een ontelbaerheit beneên 1563 
In 't koor, en in den buick der kercke, en ommegangen, 1564 
Die opgespannen al naer Samsons spel verlangen. 1565 
Het schijnt hy roock het hoe Noëma, luttel trou, 1566 
Hem door het wieroockvat in 't spel verschalcken wou, 
Wanneerze, hant aen hant, den blinden om zou draeien, 
En hy den wieroockgeur met haer den Godt toezwaeien, 
Ten schimp van Arons dienst, waerop de maght van 't lant 1570 
De feest besluiten door het klappen in de hant: 1571 
Maer anders ging het, en dat blyspel voor de grooten 
Wert met hun treurspel al t'afgrijsselijck besloten. 


{==235==} {>>pagina-aanduiding<<}


Rey: 
Wy schricken voor het endt des treurspels, nu 't genaeckt. 


Bode: 
Hy staet in 't midden der pylaeren, brant en blaeckt 
Van eenen hoogen geest, een godtheit, een vermogen, 
Een grooter sterckte dan hem korts was uitgetogen. 1577 
De blinde vorst vertreckt zijn winckbraeu, knarssetant, 
Schijnt zelf een fiere leeu, die eene wijl aen bant, 
En ongenezen van zijn korts ontfange wonden, 
Het hooft schudt, los ruckt wat hem terghde, en hiel gebonden, 
En zoo vervaerlijck brult, dat al wat daer omtrent 
Zich houdt zijn dootverf zet, en 't haer zet overendt. 1583 
Het haer om Samsons hooft scheen haestigh aen te wassen. 
Hy hief zijn hooft heel trots om hoogh naer 's hemels assen, 1585 
En riep: mijn Godt, mijn Godt, vaer neder: ruck beneên. 1586 
Nu hanthaef uwen naem. hereisch den Filisteen 1587 
Onze oogen. nu is 't tijt uw kracht in ons te baeren. 1588 
Zoo ruckt hy kruisgewys de beide hooftpylaeren 1589 
Met bey zijne armen datze buigen overeen. 1590 
Hy roept: mijn ziel, nu sterf met al de Filisteen. 
Zoo ras houvasten, balck, en dack, en galeryen 1592 
Hun steunsel wort ontruckt, ontzet van alle zyen, 1593 
Verkiezen zwaerte en last van menschen en gesticht 
Het middelpunt om laegh. de zon schijnt met haer licht 1594-95 
Te rug te vaeren. dat geschrey van doode volcken 1596 
En hallef levenden vaert op in dicke wolcken 1597 
Van stof, en assche, en puin. de gront der aerde loeit, 
En davert van dien smack. 't gerucht slaet voort, en groeit 1599 
Door dal en duinen aen. gansch Gaze raeckt aen 't hollen. 1600 
De reuzen in 't geberght zien uit, en wat gezwollen 1601 
Van hovaerdye op dees triomffeest roemt en stoft 
Ontzinckt de moedt, zoo laegh als Dagon nederploft, 
Begraven onder puin met beckeneel en schedel. 1604 
Een zelve graf bestulpt hier edel, en onedel. 1605 

{==236==} {>>pagina-aanduiding<<}

De staet des Filistijns, die 't hooft ten hemel stack, 
Kreegh nu door Samsons val zoo schrickelijck een' krack, 
En nederlaegh, als noit voorheene in al zijn leven. 
Het is'er teffens al met eenen slagh gebleven. 1609 
De wreecker, afgemat van 't jammer, dat hy leê, 1610 
Nam al de vyanden op zijne tanden meê. 1611 


Rey: 
Gy zijt geluckigh, die ontglipt dit mooght vertellen. 1612 


Bode: 
Ick hing aen een' pylaer, alreede aen 't overhellen, 
En zagh van boven al dit deerlijck schouspel aen, 
Bescheidelijcker toen het stuiven was vergaen; 1615 
Geplet, en half geplet, en hals en been gebroken, 
Het bloet en puin gemengt, de bleecke geesten spoocken 1617 
En waeren om den romp, of doot, of hallef doot. 
Dees rept den arm noch, die vertreckt zijn been in noodt: 1619 
Een ander zieltooght vast: een ander onder 't kermen 1620 
Komt onder uit het puin opdondren. schenckels, darmen, 1621 
En hooft, en ingewant, een misselijck beslagh, 1622 
Door een gemengt, en vleesch, en been, en brein den dagh 1623 
Bezwalcken met een lucht, die haest een pest zal baeren. 1624 
Het volck, van overal toeschietende op dees maeren, 
Geraeckt in oorlogh, elck om zijn verwant, en bloet. 1626 
Het bloedigh puin wort om en wederom gewroet. 
De doôn begruist, gekneust, zijn naulijx t'onderscheien. 1628 
Dat handenwringen, dat gekerm, dat deerlijck schreien 1629 
Is onverdraeghelijck. zy kennenze aen 't gewaet, 1630 
Zoo 't aenzicht is geschent, of heel, of half. men slaet 
Lidtekens gade, of let op ieders kunne, of jaeren. 1631-32 


Rey: 
En weet noch zaeghtge niet hoe Samson is gevaeren? 


Bode: 
Het schijnt een zwaere steen heeft hem het hart geplet, 

{==237==} {>>pagina-aanduiding<<}

En van verdriet verlost. men heeft het lijck gezet 
In eene rosbaer, uit ontzagh voor uw Hebreeuwen: 
Want om een' dooden leeu zoo menigh duizent leeuwen 
Te tergen vint de stadt, in rouw, nu ongeraên. 
Men weet de vorst had u zijne uitvaert toegestaen. 
Men zal de rosbaer nu hier brengen, zonder beiden. 1640 
Gy mooght, belieft het u, het doode lijck geleiden 1641 
Ter hofpoort achter uit, om zoo d'onstelde straet 1642 
Te mijden, en 't gerucht des volx, verkropt van haet. 1643 

BLOETVRIENDEN. REY. FADAËL.

Bloetvrienden: 
Wy wensten noch voor 't lest den dooden helt t'aenschouwen: 
Maer zienwe ginder niet een schaer Hebreeusche vrouwen? 


Rey: 
Ter goeder uure komt gy hier met ons by een, 1646 
Om d'uitvaert van uw bloet met uwen rou te kleên. 1647 
Daer komt de rosbaer. zetze een wijl op 't kerckhof neder, 
By deze haege. och, och, hoe keert de lantvooght weder, 
Heel anders dan hy korts te velde ging om roof 1650 
Te haelen voor de vuist op 't Heidensch ongeloof! 1651 
Wy trocken herwaert aen, of wy hem spreecken moghten, 1652 
En hoerende hoe vroom hy zich had vry gevochten, 1653 
Door zulck een schoone wraeck, zoo komen wy in stê 
Ter uitvaert van zijn lijck. nu laet ons eene bê 
Uitstorten, op dat Godt het lijck en ons bewaere, 
Terwijl al 't volck zich geeft naer Gaze op deze maere. 1657 


Fadaël: 
Gy zoons en dochters van aertsvader Abraham, 1658 
Verschrickt niet: 't is om u dat ick van boven quam. 
Gy ziet hier Fadaël, gedaelt uit 's hemels poorte. 
'k Heb Samsons ouderen gespelt van zijn geboorte, 1661 
En hoe d'onvruchtbre noch zou baeren eenen zoon, 
Van moeders lichaem af verlooft aen 's hemels kroon, 1663 
Hoe nimmer scheermes zou zijn hooft en haer ontwijden, 
Geen wijn zijn tong; hy sterck al 't stamhuis trou bevrijden 

{==238==} {>>pagina-aanduiding<<}

Voor 't Filistijnsch gewelt. nu heeft de helt Godts wraeck 
Stantvastigh uitgevoert, uit yver voor Godts zaeck. 
Zijn doodt bedroeve u niet. de geest, bevrijt van kommer 
En 's lichaems blintheit, waert gerust in koele en zoete lommer 1669 
By d'oude helden, hem grootdaedigh voorgetreên. 1670 
Na twalefhondert jaer, door alle starren heen 
Om hoogh gevoert, zal hy zijn faem hier op den wagen 1672 
Gezeten, onder al Godts Heiligen zien draegen, 
Omvoeren in triomf, wanneer men klaer verstaet 1674 
Hoe 't voorbeelt van zijn doot en leven doorgaens slaet 
Op een' verlosser, van Godts Geest, als hy gedreven, 1675-76 
Die stervende den Doot den dootsteeck noch zal geven, 1677 
En door een zachter wet elx hart van wraecke ontlast, 
Een wet van liefde, daer de hooghste kroon op past. 
Gy zult by 's vaders lijck zijn grafstê heerlijck bouwen, 1680 
En op den zerck des zoons dit grafschrift laeten houwen: 
Hier rust helt Samson, die Godts volck beschutten kon. 
Wat helt? die stervende den Filistijn verwon. 
Staet op, en volght mijn spoor terstont met deze bare. 
Ick decke u met een wolck, dat niemant u bezwaere. 1685 
De muilen aen de poort staen reede, en by der hant. 
Voort voort. 't is tijt dat gy hen in de lijckbaer spant. 


Rey: 
Och gave Godt dat een verlosser moght verschijnen, 
Die grooter vyanden dan alle Filistijnen 
Verdelghde door de maght en nadruck van zijn doot. 1690 
Wy brengen op dien wensch dit lijck in 's vaders schoot. 


{== afbeelding 	==} {>>afbeelding<<}
    





{==239==} {>>pagina-aanduiding<<}

Samsons grafschrift.

 1
 Samson, door duizent wonderdaden befaemt, en zelf niet dan een enckele  2
 wonderdaet, rust gesloten in dezen marmersteen: want hy wort van zijnen  3
 geboorte-engel, als een wonderwerck voorspelt, van eene onvruchtbaere  4
 moeder ontfangen, en geboren tot 's volx verlossinge, door eenen wonder-  5
 baeren geest des heeren in wonderdaeden gesterckt, scheurt eenen brullen-  6
 den leeu in stucken, verslaet alleen dertigh Askalonners met zijne handen,  7
 knoopt de vossen, staert aen staert, met vierwerck aen een, steeckt den brant  8
 in het koren der Filistijnen, treft den vyant met geweldige nederlaegen,  9
 breeckt zijne stercke banden, gebruickt een ezels kinnebacken, als eene  10
 knods, verslaet'er duizent mannen mede, en benaut van dorst, laet  11
 hier een versche bronader uit springen, leght de poorten van Gaza op  12
 zijne schouders, en draeghtze te Hebron op den bergh, breeckt zeven  13
 taeie zeelen, als spinnewebben, en die wijze en stercke helt wort  14
 ten leste van een weerloze vrouwe bedrogen, en gevangen  15
 van zijne vyanden te Gaza gevoert, daer hy, ten spee-  16
 le en schimp misbruickt, de kolommen van Dagons  17
 kercke ommeruckt, en veele duizent vyanden  18
 met zich in het puin over-  19
 stulpt.