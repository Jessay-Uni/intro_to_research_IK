Faëton Of Reuckeloze stoutheit. 


Het eerste bedryf.

KLYMENE. FAËTON. ZONNELINGEN.

Klymene: 
O Faëton, mijn zoon, en gy dry Zonnelingen, 
Gezusters, hier is 't hof des Godts, die alle dingen 
Bezielt, en leven schenckt, en voedt, en onderhoudt. 
Hier rijst het zonnehof, van Mulciber gebout, 4 
Toen hem de Hemelraet ten bouheere innewijde. 
Waer 't wonder zoo Jupijn dit wonderwerck benijde, 
En met den blixem eens beroofde van dien glans? 
De bouheer, vierigh in dien arbeit, hing bykans 
Aen dit gesticht al 't eêlst wat oosten kon bevatten, 
En plonderde Indus kust en China van haer schatten. 
Paktool, en Ganges, alle eilanden boôn de hant, 11 
Ten bouwe, en zweetten gout gesteente en diamant. 
Natuur, gedoken in het ingewant der aerde, 13-vlgg. 
En blinckende aderen van rijcke mynen, spaerde 
Noch zweet, noch kosten, om dit hof te zien volwrocht. 
Nu zietge 't werckstuck, dat gy met verlangen zoght. 


Faëton: 
Klymene moeder, ay wil uwen zoon verschoonen. 17 
Myne enkle bede was, gy woudtme vader toonen. 
'k Verlang naer zonnehof, noch star, noch rijzend licht; 
Het rijs' zoo schoon het wil: 'k verlang het aengezicht 
Van mijn' heer vader eens met kennisse t'aenschouwen. 
Dat had vrou moeder my belooft. zou mijn betrouwen 
My missen; liever wenschte ick noit de zon te zien, 22-23 
Dan vader van den dagh. 


{==39==} {>>pagina-aanduiding<<}


Klymene: 
ò zoon, bedaer. misschien 
Verwenscht uw mont hetgeen uw hart wenscht. leer bedaren. 


Faëton: 
'k Versta dit niet. belieft vrou moeder t'openbaeren 
Waer in hy dwaelt, die van verlangen quynt, en sterft, 
Zoo lang het oogh 't gezicht van zijnen vader derft. 


Klymene: 
Nu zet uw hart gerust, mijn zoon: wy zijn al nader 
By vader dan gy weet. ick noemde u flus den vader, 30 
Den Godt, die 't al verlicht en voedt, en leven geeft. 


Faëton: 
Vrou moeder, is het waer? och is het waer? zoo leeft 
Ter weerelt niemant zoo geluckigh en zoo blijde. 
De blyschap opent al myne aders. och, ick lijde, 
Van blyschap droncken, schier een doodelijcke smart. 
De vreught zet teffens al de geesten van het hart. 36 


Zonnelingen: 
Vrou moeder, is het waer? wat hooren wy? ontfingen 
Wy hierop uit uw' mont den naem van Zonnelingen? 


Faëton: 
Vrou moeder, is het waer? bezweer dit vast en trou. 


Klymene: 
Mijn kinders, hoort. zoo waer als ick de zon aenschou 
Die alle dingen ziet: ick zweere u by die straelen, 
Waerby de levenden hunn' geest en adem haelen; 42 
De vader, die het licht aen al de weerelt deelt, 
En schenckt, heeft u by my gewonnen en geteelt. 
Verziere ick dit, zoo moet dit hart meineedigh quynen, 45 
En na deze uur geen zon mijn aenschijn meer beschijnen. 


Faëton: 
Geluckigh is de zoon, die nu zijn' vader kent. 
Nu leve en zweve ick in mijn eigen element. 
Schep moedt, ô Faëton: gy stijght in 's hemels daecken. 49 
De bergen zincken in 't verschiet. mijn voeten raecken 
Geene aerde. ô zonnebloem, ô zonnetelgh, schep moedt! 
Gy sproot uit hemelsch zaet, met een uit sterflijck bloet. 52 

{==40==} {>>pagina-aanduiding<<}

Schept moedt, gezusters. hoe? is u de moedt bezweken? 


Zonnelingen: 
Wy staen verstomt. de vreught belet den mont te spreken. 


Faëton: 
Nu durf oom Epafus my niet verwijten dat 55 
Vrou moeder my bedrieght, en Febus afkomst schat, 56 
En, zonder gront en slot, hem mijnen vader noemde. 57 
Laet Isis zoon, die op Jupijn zijn' vader roemde, 58 
Nu zwijgen: my genoeght dat ick mijn' vader ken, 
En zeker d'afkomst van dien grooten Febus ben. 55-60 


Klymene: 
Och kinders, 'k wensche dat u 'srechten vaders kennis 
Tot eeuwigh heil gedye, en niet tot schade en schennis. 
Verheft uw hart niet. schuw de hovaerdy vooral. 
Vermy vermeetenheit, die menigh broght ten val. 
Het past den paeu uit trots den staert om hoogh te steecken: 
Maer naulijx heeft hy op zijn voeten neêrgekeecken, 
Of al de moedt zijght neêr, zoo hoogh de staert eerst rees. 67 
Is Godt uw vader? 'k ben uw moeder. och ick vrees. 
Wat ging my over dat ick u den vader melde? 69 
Schoon bastert Epafus u bastertkinders schelde, 70 
En vondelingen, by den wegh geraept in 't slijck; 
Het waer veel nutter dit verwijt en ongelijck 
Te lijden, dan bezorght te vreezen en beseffen 73 
Datge op dien hoogen stam verwaent u moght verheffen, 
En met uw lijfsgevaer een reuckloos stuck bestaen, 
Dat, duizenden om een, ten erghste moght beslaen. 76 
Helaes, mijn kinders, och had moeders mont gezwegen! 
Wat baet de kennis van een waerheit, die geen' zegen 
Maer vloecken naer zich sleept? de hemel zy uw stut. 
De waerheit is wel goet, doch elck niet even nut. 
De vader Febus wil u met zijn licht geleien. 81 


Zonnelingen: 
Hoe moeder? hoe, is 't ernst? is 't nu een tijt van schreien? 
Wat komt u over? zijt gy van verstant berooft? 

{==41==} {>>pagina-aanduiding<<}

De zon scheen noit zoo schoon op uwer kindren hooft 
Als nu. gy zult uw' zoon en dochters rijck besteden. 85 
Nu wordenze van elck bewieroockt, aengebeden, 
Als telgen, voortgeteelt uit hemelsch zonnezaet. 
Ay wisch de traenen van de kaecken. moeder, laet 
Ons heldre blyschap niet benevelt van uw traenen. 
Dees kennis zal uw' zoon den wegh ten hemel baenen, 
Langs vaders heirbaen, op het lang bereden spoor. 


Faëton: 
Dat's recht. nu groeit mijn hart. de vader reedtme voor. 92 
Zou een rechtschape telgh van haeren stam veraerden? 
Nu schuwe ick d'aerde om laegh, en volgh de zonnepaerden. 
Zy voeren my zoo hoogh, dat Epafus zich schaem', 
Als hy den aerdtboôm hoort gewaegen van mijn naem. 
Brengt lauwerblaên. bekranst mijn hooft met vaders lover. 97 


Klymene: 
Mijn zoon, het was mijn schult: my quam een zwackheit over. 
Een donckre inbeelding viel my, als een mist, op 't hart. 
Maer laet ons Febus hof bespiegelen. hier tart 100 
Een onwaerdeerbre kunst den rijckdom van de stoffen. 
't Vernuft van Mulciber heeft net natuur getroffen 102 
Naer 't leven, daer het oogh zijn godtheit in aenschout. 
De pijlers draegen 't hof ten hemel. klinckklaer gout 
En barnsteen gloeien hier en schitteren, als vlammen. 
Het sneeuwit elpenbeen geeft dack. op heldre krammen 
Van diamanten draeit de valdeur, dat het kraeckt. 107 
Daer zienwe hoe de zee op strant haer golven braeckt, 
En met haere armen al den aerdtkloot weet t'omvangen, 
Waerover 't rijck gewelf des hemels wert gehangen. 
De blaeuwe Zeegoôn, op den Oceaen gesneên, 111 
De grijze Tritons, en godt Proteus, noit in een 112 
Gedaente, en ander spoock, in 't zeeschuim, niet te temmen, 113 
Op walvisch, en dolfijn, en schulp het diep bezwemmen. 
De blanke Doris voert haer dochters aen den rey. 115 

{==42==} {>>pagina-aanduiding<<}

Het aerdtrijck draeght'er stadt, en bosch, en allerley 
Gedierte, en ongedierte, en ackergoôn, en vlieten, 
En bergen, dicht voor 't oogh, of die allengs verschieten. 118 
De starrehemel drijft om hoogh, gerust en bly. 
De hemeltekens staen gemaelt op elcke zy. 120 


Zonnelingen: 
De kunst van Mulciber is hier in top voltogen. 


Faëton: 
Nu hoope ick vader zelf t'aenschouwen met mijne oogen. 


Klymene: 
Hy is voorhanden: maer gy mooght in dezen staet 
Hem niet genaecken. flux verander uw gewaet. 
Gy en uw zusters moet uw lichaemen beslingeren 
Met regenbogen, schoon geweven met haer vingeren, 126 
Vol zonnestraelen, rijck van kleuren, in het oogh 
Zoo hemelsch geschakeert, gelijck de regenboogh 
Ons toestraelt, als het licht der zonne door wil breecken. 
Nu kinders rept u. wilt gy vader Febus spreecken, 
En hem behaegen, neemt te hulpe al wat gy kunt. 
De kleeding maeckt den man. elck spoede zich. zoo munt 
Het kroost der goden uit. zoo ziet men jonge loten 
Den goddelijcken stam gelijcken, daerze uit sproten. 
Bezwaeit mijn leden met dees blaeuwe wolck, bezaeit 
Met goude starren, van stroomjofferen genaeit. 136 


Zonnelingen: 
Als vader nu verschijnt, om montgemeen te worden? 


Klymene: 
Dan wil ick voortreên. gy, mijn dochters, past met orden 
Te volgen, Faëtuze in 't midden van u dry, 139 
Lampete en Febe, naer heur orde, aen elcke zy, 
Gelijck een halve maen, om uwe moeder heene, 
Of vader u hierop genadiger bescheene. 


Faëton: 
Vergeetge Faëton? 


Klymene: 
gy zult mijn slincke hant 
Bekleên, beneden my. men houde drywerf stant, 144 

{==43==} {>>pagina-aanduiding<<}

En kniele drywerf neêr, wanneerwe Godt genaecken, 
Doch langsaem, niet te dicht. hy is te sterck in 't blaecken, 
En straelen uit zijn' troon, dies slaet het aenzicht neêr. 
Genaeckt ootmoedigh: want Godts majesteit is teêr, 
En lijt geen' schimp noch hoon. verwacht een gunstigh teken, 
Waerme de Godtheit u gewaerdige te spreecken. 
Maer luistert. 'k hoor een' galm en vrolijck zanggeluit. 
De hemelsche Uuren treên ten hemelrey vooruit. 152 
Vertreckenwe aen een zijde, en maetight uw verlangen. 
De vader Febus zal, op deze lofgezangen, 
Ten troon verschijnen, en verhooren ons verzoeck. 
Nu luistert toe, en houdt u stil om dezen hoeck. 

  
    
  REY VAN UUREN.
  
I. Zang: 
Verheffenwe eenstemmigh met lofgedicht 
Den oirsprong van licht en leven, 
Hoogh verheven, 
De godtheit, der starren luister en licht, 
Die rondom zijn aenschijn zweven, 
Aengedreven 
Van een danckbaer hart, vol vreught, 
Voor 't genot van al zijn deught. 164 
  Nu laet ons godt Febus vieren, 
Besteecken, en vercieren 166 
Met laurieren. 


I. Tegenzang: 
Het opperste rijxhooft op 's hemels troon 
Verheerlijckt hem naer zijn waerde, 
  En vergaerde 
Onendigen zegen in zijnen zoon, 
De blyschap der weelige aerde: 
Want zy baerde 
Jaerlijx vruchten uit haer' schoot, 
  En verzade 's menschdoms noot, 
Gekoestert door Godts vermogen, 
Die neêrstraelt voor alle oogen 
Uit den hoogen. 


{==44==} {>>pagina-aanduiding<<}


II. Zang: 
De nachtegael, enckele stem en pluim, 179 
  Gemoet hem alree van onder 
In 't byzonder, 181 
En smeeckt Godt, dat hy toch de kimmen ruim, 182 
En oprijs', gelijck een wonder, 
En doorgronder 
  Van al wat de nacht verberght. 
Hy, tot opstaen aengeterght, 
Zal endtlijck te voorschijn komen, 
De slaepzucht en de droomen 
Innetoomen. 


II. Tegenzang: 
Hy zal haest verschijnen in zijne pracht 
Van purper, met gout doorslaegen, 
Voortgedraegen 
Op eene klaer blinckende fenixschacht, 193 
Gekroont, op Jupijns behaegen, 
Het zal daegen 
  Uit karbonklen van zijn kroon, 
Zes paer even rijck en schoon. 
Zoo zwaeit hy een torts van geuren, 
Voor wieroock uit te keuren, 199 
  Schuw van treuren. 


III. Zang: 
Zoo zet hy zich op een' smaragdentroon, 
Die d'eeuwigheit kan verduuren. 
Dagen, Uuren, 
En Jaeren bewaecken het schoonste schoon. 
  Lent, Zomer, Herfst, en de stuuren 
Koude en guuren 
Winter, wreet van aengezicht, 
Houden wacht om 't heiligh licht, 
Dat zich hoogh in 't gout zal zetten, 
  En staven goude wetten, 210 
Zonder smetten. 


{==45==} {>>pagina-aanduiding<<}


III. Tegenzang: 
De nacht verdwijnt, om den morgenstont 
Te wecken. de roozeknoppen 
Zoet op droppen, 
Verlangen den dau met hunn' open mont 
Te drincken, als 't licht komt stoppen 216 
's Hemels toppen, 
Met zijn kracht, en heerlijckheit, 
En ontzaghbre majesteit, 
Van godtheên en menschetongen, 
Ter danckbaerheit gedrongen, 
Toegezongen. 



Het tweede bedryf.

FEBUS. KLYMENE. FAËTON. ZONNELINGEN.

Febus: 
De nanacht duurt noch: mensch en dier en vogel rusten, 223 
Op bed, in hol, en boom, langs d'oosterlingsche kusten: 224 
De nachtegael alleen, die zingende volhardt, 226 
Getuight dat hem dees naem met recht geschoncken wert, 
Dewijl hy, eer mijn torts de schaduwen komt stooren, 
Voor dagh, voor dau, zijn stem schakeerende elck laet hooren, 
In 't Indiaensche rijck, dat vorst noch winter kent, 229 
Maer eeuwigh bloemen draeght: en daer de blijde lent 230 
Geduurigh quinckeleert, de roozen nimmer sterven, 
De zomer eeuwigh rieckt, de levendige verven 
Van gout en purper, op de vogelpluim gesprengt, 233 
En tot tapijt gewrocht, getuigen wie haer mengt, 
Verdrijft en wrijft, en weet zoo hemelsch te gebruicken, 235 
Dat alle kunstenaers en kunstpenseelen duicken, 
Het licht aenbidden, en uitroepen: al ons werck 
Is doof, en niet dan schijn. de zon, de kunst te sterck, 238 
Blijft overwinner in dees renbaen, daer wy sliepen. 239 
Zoo klonck Iö Pean, toen alle tongen riepen: 240 

{==46==} {>>pagina-aanduiding<<}

Men loof den schutter, die den Python vellen kost. 241 
Men offre stieren. een heeft duizenden verlost, 
De lucht, en 't lant, en al het Aziaensch geweste 243 
Gevaeght van zulck een' stanck, en vloeck, en helsche peste. 244 
Alle ackers laegen vuil, onvruchtbaer, en verrot. 
Dat heerlijck heldenwerck vereischte alleen een' godt. 
Geen sterflijck mensch dorst oit eens droomen, eenmael denken 
Dat gruwzaem lantgedroght te naderen, te krencken. 
Het deckte heuvels met zijn krullen, wijt gespreit. 249 
Men zagh de beemden en de bergen afgeweit 250 
Van zwart en blaeu venijn. de doorne en distel wiessen 251 
Alle oogsten over 't hooft, en staecken fel, als spiessen. 
Het onkruit overwon het uitgelezen zaet. 
Gansch oosten schreide. ick nam mijn trots geweer te baet, 254 
Mijn' koker, zwanger van geslepe en spitse pijlen, 
En schoot, en trof. de draeck ontwaeckte, en eerst aen 't quijlen, 
Daerna aen 't schuiflen en schuimbecken, sprong op sprong 
Nam teffens al 't vergift op zijn drypunte tong, 258 
En spalckte blicken op, gelijck een barrenoven. 259 
Mijn vleugels voerden my gezwint en snel naer boven, 260 
Zoo hoogh, dat hy vergeefs de groene gal uitbraeckt. 
Toen weder op hem afgestegen, hem genaeckt, 
En eer de leste pijl gespilt was, en verschoten, 
Gaf 't gruweldier den geest. daer lagh het uitgegoten, 264 
Zoo lang gelijck het was. toen zong al 't veltgespan 265 
En danste, en blies klaroen, en bromde: Iö Pean. 
Bewieroockt, kroont en kranst Apollo, den verpletter 
Des schrickelijcken draecks, gesmoort in bloet en etter. 
Maer laes d'ondanckbaerheit der menschen is zoo groot, 269 
Dat elck Godts weldaet, en het redden uit den noot, 
Vergeet, in stede van altaer en kerck te stichten, 
Om door godtsdienstigheit ons godtheit te verplichten: 272 

{==47==} {>>pagina-aanduiding<<}

Dies vinden wy geraên het Pythisch feest in zwang 273 
Te brengen, naer den naem van d'overwonne slang. 
Wat jongling zich den boogh te handlen laet behaegen, 275 
Of overwinner blijft, in 't rennen met den wagen 
Door 't stuivend stof, of snelst den loopprijs wint te voet, 
Dien zal men kranssen met den groenen lauwerhoedt, 278 
En met klaroen en zang ten offerdisch geleiden. 
Maer wie genaeckt ons dus eerbiedigh, eerwe scheiden? 280 


Klymene: 
Genade Apollo. godt Apollo, zijt gegroet. 
Zijt anderwerf gegroet, en drywerf, hemelgloet, 
En eenigh oogh, waerop de goôn en menschen staeren. 
Men eere u billijck met gezangen, en altaeren, 
En offerhanden: want wy leven door uw kracht. 
Waer gy uw aenschijn deckt is 't eeuwigh eeuwigh nacht. 


Febus: 
Wie groet ons onverwacht door haren sluier heene? 
Ontdeck uw aenschijn, ô mijn wederzon Klymene, 
Genaeck ons vry: en gy, getrouwe hoftrouwant, 
Ontfang dees fackel, die te klaer schijnt, uit ons hant. 
Oock willenwe ons perruick wat maetigen in 't praelen: 291 
Zoo mogenwe ongequetst uw aengezicht bestraelen. 
Mijn schoone, in 't lauwerbosch, gelijck een tegenzon, 
Gekust en weêrgekust, toen liefde een' godt verwon, 
En geen omhelzen, geen liefkoozen hem verveelde, 
Tot datge uit uwen schoot vier lieve kinders teelde, 
Waerin de blozentheit van hunnen vader bloost, 
De godtheit, licht gekent in zijn natuurlijck kroost. 
Wy wenschen hen te zien in heerlijckheit voltogen. 299 


Klymene: 
Zy knielen schaemroot en beschaemt voor vaders oogen. 


Febus: 
Getrouwe gemaelin, genaeck ons: blijf niet schuw. 
Dat ick u wellekoome, omhelze, en kusse. nu 

{==48==} {>>pagina-aanduiding<<}

Mijn kinders, kust dees hant, waermede ick moeder troude, 
Een trou, die wettigh mij in eeuwigheit noit roude. 
Wat oirzaeck drijft u hier, zoo hoogh in 't oostpalais? 
Wat heeft uw hart beweeght tot zulck een zwaere reis? 306 


Klymene: 
De smaet, onschuldigh van oom Epafus geleden. 


Febus: 
Veraert mijn broeder dan van vaders aert en zeden, 308 
Die, ieder even na, geen recht tot klaegen geeft? 


Klymene: 
De smaet, dus lang geleên, is zeker t'onbeleeft. 310 


Febus: 
Wat stof wort hem bestelt, dat hy onze afkomst lastert? 311 


Klymene: 
Hy schelt uw' Faëton uit haet en nijt een' bastert, 
En deze uw dochters een onwettigh snoot gebroet. 313 
Dat staetme op hartewee, en traenen. vader, moet 
Dit langer duuren, 'k zal van rou mijn hart verteeren. 


Febus: 
Durf Epafus zoo trots mijn hemelsch zaet braveeren? 316 
Dat lijde ick nimmermeer. hoe wort zijn geest dus vlug? 317 
Niet hooger, Epafus. zie om. ay zie te rug. 318 
Hoe hiet de maeght, en hy, die haer met kracht schoffeerde, 319 
In eenen dicken mist, toenze in een koey verkeerde, 
Al wortze, in koeieschijn, bewieroockt aen den Nijl? 321 
Wie andren t'onrecht quetst, wort met den zelven pijl 
Naer recht en reden weêr in 't hartepunt getroffen. 
Wat magh die booswicht, een gevloeckte bastert, stoffen! 
Een die zich zelven niet wil kennen, wort gekent 
Van andren, die hy met zijn lastertonge schent. 
Hoe dus? 'k zie d'oogen van mijn kindren overloopen. 
Schept moedt: uw vaders hart staet voor u allen open. 
Hy kent u alle voor zijn zaet en wettigh bloet: 

{==49==} {>>pagina-aanduiding<<}

En twijffeltge aen mijn woort, en kuntge op dezen voet 
U niet verzekren: eisch al watge zoudt begeeren 
Ten onderpant. mijn zoon, eisch onbeschroomt. wy zweeren 
By Plutoos jammerpoel, het heilighst, daer de Goôn 333 
Hunn' eedt by staven: 'k zweer u heiligh by mijn kroon 
En hooft, al watge wenscht zal vader u niet weigeren. 


Faëton: 
Heer vader, gunme en laetme op uwen wagen steigeren, 
En eenen encklen dagh uw paerden voeren om 
Den aerdtkloot. Epafus zal voor dees glori stom 
Verbluft en schaemroot staen, en zeil en bloetvlagh strijcken. 339 
Zoo raecke ick boven wint. zoo moet die stoffer wijcken. 340 


Klymene: 
Och zoon, wat eischtge? zijt gy van verstant berooft? 
De vader ziet u met den neck aen, schudt het hooft 
Wel drywerf achter een, gaet heene, en stampt van toren. 
Nu is het uit met ons. hy weigert u te hooren. 
Hy staet verbaest van schrick, om dien gestaefden eedt. 
Helaes, wat gaet ons aen? van bangheit breecktme zweet 
En bloet uit. schrick bevangt en schud uw moeders leden. 
Waer toe vervoerde ick u? daer komt hy herwaert treden, 
Verbolgen en bedroeft, om zulck een' stouten eisch. 


Febus: 
Och Faëton, mijn zoon, indienge een aertspalais, 
Een oostersch errefleen verzocht, naer stijl en orden; 351 
Of woudtge uw lichaem met een kleet van licht omgorden, 
Het waer u toegestaen. nu quetstme naberou. 
Gy overschrijt uw perck. bera u met mevrou, 
Uw lieve moeder. eisch onoverwinbre standers, 
En moedigheit in 't velt; een goutmijn, of iet anders, 
Een konings dochter, die geen gade in schoonheit kent: 357 
Maer wat gy eischt, bewaer uw eigen element. 
Het lot van sterflijckheit is u te beurt gevallen. 359 
Gy kent mijn' wagen niet, noch mijne paerdestallen, 
Noch paerden, noch de baen, die my te rijden staet. 
Jupijn, die weerelden met zijnen blixem slaet, 

{==50==} {>>pagina-aanduiding<<}

Kan zelf de wielen niet bestieren noch regeeren: 
En wie is maghtiger dan 't hooft der Hemelheeren? 


Faëton: 
Heer vader, 'k houme vast aen uw' gezworen eedt. 


Febus: 
Och eedt, te reuckloos voor een reuckloos kint gereet! 
Zal nu een Godt zijn' eedt verlochenen en schennen? 
Lichtvaerdigh weifelen? wie zal zich niet gewennen, 
Op zulck een voorbeelt, voort te vaeren los en valsch, 
Om dien gestaefden eedt te haelen door den hals? 370 
Vrou moeder, zie uw' zoon, is 't mooghlijck, om te zetten. 
Zie toe, hy zal uw huis met eenen slagh verpletten. 
Beweegh hem af te staen van zulck een dol verzoeck. 373 


Klymene: 
Wat gaet u over, zoon? wilt gy uw' vaders vloeck 374 
U laden op den hals, en Epafus verblijden? 
Hoe zou hy groeien in uw' ondergang en lijden! 
Verander van beraet. gy zijt een sterflijck mensch. 


Zonnelingen: 
Heer broeder, geef gehoor: ontsla u van dien wensch, 
Heer vader van dien eedt. och ofge laeger draefde. 


Faëton: 
Ick hou my aen den eedt dien vaders mont my staefde, 
En keerme aen moeder noch aen zusters 't minste niet. 


Zonnelingen: 
Zoo helptge moeder en uw zusters in 't verdriet. 


Faëton: 
'K wil vaders moeders en der zustren eer verheffen: 


Klymene: 
En komt het ongeluck uw hooft, mijn kroon, te treffen, 
Zoo stortge met uw hooft voorover in het slijck. 
Gy zijt mijn troost op aerde, en uwer zustren wijck, 
En vryburgh. kuntge uw lot, dat heerlijck is, gebruicken, 387 
Geen morgenroozen op haer' steel zoo schoon opluicken, 
Als ick, en gy, en uw dry zusters. geef gehoor. 


{==51==} {>>pagina-aanduiding<<}


Faëton: 
Het lustme, 't vall' hoe 't vall', het vaderlijcke spoor, 
Het gouden zonnespoor te volgen, en te zwaeien 
Rondom den hemelkloot, al zou 'er 't hooft af draeien, 391-392 
En d'oogen in het hooft van schemeren in 't licht. 393 


Klymene: 
Och zoon, godt Febus laet van rou zijn aangezicht 394 
Neêrhangen op de borst: en wortge niet bewogen? 
Aenschou dees borsten. och, gy hebtze jong gezogen, 
En zoogthme met de melck het bloet van 't zuiver hart, 
Waer onder ick u droegh, veel maenden lang, met smart: 
En deze uw zusters zijn met u de borstgenooten, 
Gedraegen onder 't hart, waeruit gy zijt gesproten, 
Van eenen zelven stam, een godtheit. zie haer aen. 
Zy schreien. vader zelf, een Godt, vaeght traen op traen 
Van 't aenschijn, dat nu zweemt naer 's hemels regenbogen. 
Een wolck van droefheit houdt zijn helderheit betogen. 
Heer vader, geef uw' zoon toch reden van 't gevaer, 405 
Het onweêr, dat hem dreight: misschien of hy bedaer'. 


Febus: 
Mijn waertste zoon, gy ziet uw moeder, root bekreten, 
Uw zusters dootsch van schrick. wat durftge u noch vermeten? 
De zonnebaen loopt eerst zoo steil en recht om hoogh, 
Van 's aerdtrijx kimmen naer den starrelichten boogh, 410 
Dat zelfs de paerden, in den koelen uchtend, weigeren 411 
Het spoor te houden, en bezwijcken onder 't steigeren. 
De renbaen, midden aen het hemelsche gewelf, 
Leght zoo veel hooger van den aerdtkloot, dat my zelf 414 
Het hart in 't lichaem beeft, en popelt onder 't vaeren, 
Wanneer ick neêrzie naer den aerdtboôm, en de baren. 
In 't ende helt de wegh voorover, en begeert 417 
In 't nederrijden een gemaetightheit, volleert 418 

{==52==} {>>pagina-aanduiding<<}

Op 't onbekende spoor: en Tethys, vol verlangen, 419 
Gewoon my 's avonts in haer' open schoot t'ontfangen, 
Bestorf, uit vreeze dat ick niet met paert en wiel 
Voorover nederplompte, en in haer golven viel. 


Klymene: 
Och zoon, hoor vaders les. laet zijnen raet u raden. 


Zonnelingen: 
Och broeder, geef u niet op dootelijcke paden. 


Febus: 
Nu let eens hoe de kloot des hemels eeuwigh draeit, 425 
En ommezwindelt met zijn kringen, dicht bezaeit 
Van starren. durftge u in die wielingen begeven? 
Dan moet men tegens stroom, dan tegens wint opstreven, 428 
Niet zonder dootschrick, voor het breecken van een radt, 
En wagenbreuck, indien het rytuigh berst en spat. 
Genomen 'k gunde u los op mijne beurt te reizen; 431 
Wat ging u aen, indien de wagen quaem te deizen? 
Men eert daer geenen Godt, in kercken en in steên. 433 
Het zonnespoor loopt door gedierte en ondier heen. 434-vlgg. 
De wegh is afgemerckt, om nergens af te doolen. 
Hier loeit de Stier; daer brult de Leeu uit zijne holen. 
Gins dreight u Scorpioen, met zijnen langen arm, 
En Kreeft, die d'armen buight recht avrechts. vecht en scherm 438 
Eens tegens Schutters, fix om recht in 't hart te raecken. 
Wat dunckt u? waer 't niet nutst dien hemeltoght te staecken, 
En stil gebleven in uw eigen element? 
Oock zijtge 't mennen van mijn paerden niet gewent, 
Die vreeslijck vier en vlam uitblazen onder 't rollen. 
Wanneerze, hardt van beck, geraecken aen het hollen, 
Dan luisterenze noch naer voerman, noch naer toom. 


Klymene: 
Och zoon, bedenck u, en ontsla mijn hart van schroom. 


Zonnelingen: 
Ay wil toch moeder en uw zusters niet bedroeven. 


Klymene: 
Helaes, mijn hart bezwijckt, geneepen als met schroeven. 


{==53==} {>>pagina-aanduiding<<}


Febus: 
Mijn zoon, bedenck u noch. 't is noch bedenckens tijt. 
Bedien geen lastigh ampt, dat gy niet maghtigh zijt. 
Verkies het veilighste. eischtge een pant, uwe eer ten goede, 
Waerby het blijckt dat gy gewis uit onzen bloede 
Gesproten zijt, op dat geen lastertong u tart; 
Mijn zoon, ick toon het u. dit vaderlijcke hart, 
De vaderlijcke vrees getuight het. hoor uw' vader. 
Uw ongeval raeckt hem en moeder, niemant nader. 
Bezie uw' vader stijf in 't hart door d'oogen heen. 457 
Daer quetstme Faëton, uw moeders druck met een. 
Gy kunt by dezen toght niet winnen, maer verliezen. 
De hemel aerde en zee staen open. gy mooght kiezen, 
Te kusse en keure gaen. dit eenigh bidde ick af. 461 
Gy eischt geen godtsgeschenck, maer een gewisse straf. 
Waerom omhelstge my? dat smeecken is verloren. 
Wy hebben eenwerf by den jammerpoel gezworen. 
'k Ontzegge uw' eisch niet, schoon mijn hart inwendig wroegt, 
Maer wenschte alleen datge u in 't eischen wijzer droeght. 466 


Klymene: 
Ick zorgh, ick zorgh gy zult dien stouten toght beklaegen. 467 


Febus: 
Waer blijven d'Uuren? voort, spant in, spant in den wagen. 
De Dageraet breeckt aen. de morgenstar verschijnt, 
En jaeght de starren voor. de bleecke maen verdwijnt. 470 
Men brenge een balssemglas. genaeck, mijn zoon, zoo blijcke 
Mijn liefde. dat ick u het aenzicht overstrijcke, 
En voor de gloênde vlam beschutte. nu, mijn zoon, 
Aenvaert mijn fackel. laet mijn diamante kroon 
U kroonen: kan ickze u betrouwen zonder traenen! 
Onnoosle jonge knaep, geef 't vaderlijck vermaenen 476 
Ten minste noch gehoor, hoe blint u d'yver port. 
Gebruick de zweep, doch schaers, en hou den teugel kort. 
Zy loopen willigh uit hunn' aert, als snelle stroomen. 
Men kanze in 't rennen pas met arbeit innetoomen. 480 
Vermy te rijden langs den wegh, die regelrecht 481-vlgg. 

{==54==} {>>pagina-aanduiding<<}

Door vijf starriemen loopt, en voor u open leght: 482 
Naerdien mijn heirbaen breet en dwers valt, nochtans binnen 483 
Dry hemelriemen blijft. gebruick verstant en zinnen. 
Vermy de zuidas, en het noortsche Beerespoor. 485 
En volgh mijn heldre streeck. hier reedt u vader voor. 
Zal aerde en hemel elck van pas uw warmte deelen, 
Hou niet te hoogh, noch oock te laegh met uw garreelen: 
Want rijdtge hoogh, zoo steeckt uw torts den hemel aen: 
En rijdtge laegh, zoo ziet gy d'aerde in kolen staen. 490 
De middelwegh alleen is veiligh, hoe men rijde. 
Vermy de Slang aen d'een, 't Altaer aen d'andre zijde. 492 
Blijf binnen uw besteck van wederzy vooral. 
Al 't overigh beveele ick 't hachelijck geval, 494 
Dat helpe en hoede u voort, in 't op- en nedervaeren, 
Bewaere u beter dan ge u zelven kunt bewaeren. 476-96 


Klymene: 
Och zoon, onthou dees les, en vaders wijzen raet. 


Febus: 
Gy ziet nu hoe de nacht in 't westen onder gaet. 
Nu toef niet langer: want de schaduwe is gescheiden. 499 
De dageraet verschijnt. men magh niet langer beiden. 
Aenvaert den teugel: doch laetge u van vader raên, 
Zoo laet, het is noch tijt, den zonnewagen staen. 
Gy hebt het vaste lant noch onder uwe zolen, 
En zit noch niet. laet my den wagentoght bevolen, 504 
Daer gy t'onnozel dus, ter quaeder tijt, naer haeckt. 505 
Zie met gerustheit aen, eer uw bederf genaeckt, 
Dat ick den aerdtboôm met mijn hemelsch vier verlichte. 


Faëton: 
Heer vader, met verlof, 'k bedancke u. gy verplichte 508 

{==55==} {>>pagina-aanduiding<<}

My eeuwigh door dien raet. dit eenige is mijn bê: 
Zendt mijn vrou moeder, en haer schoone dochters mê 
Al sluimrende in een wolck, naer Padus. dat's mijn haven. 511 
Daer leght het vrolijck hart van Faëton begraven. 512 
Ick hoopze aen d'oevers daer t'ontmoeten, en sla voort. 
Nu moeder, zusters, dat's u veur door deze poort. 514 

  
    
  REY VAN UUREN.
  
I. Zang: 
Wat is de kinderliefde krachtigh, 
En oudersliefde kout en kil! 515-516 
Wie kan dit onderling geschil 
Beslechten, en haer beide eendraghtigh 
Vereenigen? wie dit vermagh 
Kan vier en water t'zamenmengen: 
Dat zelf Natuur niet zou gehengen. 521 
Zy strijden fel, als nacht en dagh, 
Als vier en ys, en kool en kegel. 523 
Men kan geen rechtuitstrijdigheên 524 
Vereenigen. dat blijft een regel 
Die vast gaet. zetze tegens een. 
Gy ziet haer op elckandre afsteecken, 
Gelijck de deughden by gebreken. 


I. Tegenzang: 
Nochtans had Faëton verlangen 
  Te zien zijn vaders aengezicht. 
Hy zocht het alverquickend licht, 
Met moeielijcke en zwaere gangen: 
Doch 't was om zijnen vader niet, 
Maer om genot van hem te trecken, 
En schande met deze eer te decken, 
Het eenigh wit, dat hy beschiet. 536 
Het sproot geensins uit vaderliefde, 
Maer om t'ontgaen de bittre smart 
Van Epafus, wiens tong hem griefde, 
  En trof in 't binnenst van zijn hart. 

{==56==} {>>pagina-aanduiding<<}

Zoo duurt de min in 't kinderoordeel 
Niet langer dan 't genot en voordeel. 


II. Zang: 
Zoo zal het westen 't heldere oosten 
Gaen aendoen, over zee en zant, 
  Om purper, gout, en diamant, 
En zich Charibd en Scyl getroosten. 546 
Gewinzucht ziet geen rampen aen, 
Geen hitte, noch bevrozene assen. 548 
Geen waterhonden haer verbassen, 549 
  Geen storm, noch bulderende Orkaen. 
Zy vreest geen wilde menschevreeters. 
De winst verzacht den arrebeit, 
En veilt en vent zich om wat beters. 553 
De liefde scheit, daer aenwinst scheit. 554 
Hier worden d'ouders uitgezondert. 555 
Dat is een stem, die eeuwigh dondert. 


II. Tegenzang: 
De vader Febus, rijck van schatten, 
Die d'eerste kroon in 't starlicht spant, 
Bemint zijn' zoon, als 't rijckste pant, 
Dat aerde of hemel kan omvatten. 
Hy wacht geen voordeel van den zoon: 
Noch bleeck zijn trou en liefde in 't scheien. 
Men zagh de zon van droefheit schreien. 
Dees liefde zagh op winst noch loon. 
Zy zagh alleenop 's jonglings beste, 
En vreesde een dreigende ongeval. 
Hoe raeckt hy noch, van 't ooste aen 't weste, 
Behouden in den avontstal? 568 
Hy treet zijn vaders hart met hoeven. 
Hoe menigh sneuvelde onder 't proeven! 570 


Slotzang: 
Nu laet ons in de zonnezaelen, 

{==57==} {>>pagina-aanduiding<<}

Behangen met tapijt van straelen, 
Klymene en haere dochters gaen 
Bedienen, daerze leggen aen 
Den disch, gedeckt met leckernye 
Van nekterdranck, en ambrozye; 576 
En haer, geduurende den toght 
Van Faëton, alle achterdocht 578 
Beneemen, of hem iet moght deeren. 
De hemel magh geen vreught ontbeeren. 
De blyschap quam hier noit te vroegh. 
De rou komt altijt tijts genoegh. 582 



Het derde bedryf.

KLYMENE. FEBUS. ZONNELINGEN.

Klymene: 
De zorgh der Goden wil mijn' zoon op wegh geleiden. 583 
Het viel my, als een steen op 't hart, dat hy in 't scheiden 
Den vader smeeckte my en zijne zusters naer 
De kust van Padus heen te zenden, om ons daer 
t'Ontmoeten. wat moght hem bewegen dit zijn haven 
Te noemen? wat wou dit: daer leght mijn hart begraven? 
En waerom leght zijn hart begraven aen dien stroom? 
Dit voorspoock spelt niet goets, en baertme schrick en schroom. 590 
Waertoe den watervliet van Padus uitgekoren, 
En Ethiopie ('t gewest, daer hy geboren 
En zijne zusters, eerst uw klaerheit straelen zagh,) 593 
Verlaeten, en uitheemsch verhuist? een ieder plagh 
Naer zijn geboortelant natuurelijck te haecken. 
Dees lantstreeck voede hem dat kan hy niet verzaecken. 
Oock paelt het zuiden zoo veel nader aen uw hof, 
Den oirsprong van zijn heil; het welck tot grooter lof 
En zegen streckt, dan van zijn vaders grens te dwaelen, 
Een' vreemden nagebuur te zoecken, in de paelen 
Van 't doncker westen, eens zoo wijt van uwen troon. 601 
Of schijnt de middaghzon in 't hooftpunt niet zoo schoon, 602 

{==58==} {>>pagina-aanduiding<<}

En al te krachtigh op het hooft der zuiderlingen, 
Dat hy den avont kiest, en westwaert uit moet springen? 
Ick kan, hoe 't zy, geensins dit vatten en verstaen. 
Zijn afscheitrede jaeght my schroomte en dootschrick aen. 


Febus: 
Ay moeder, zet uw hart gerust, en wil niet schricken. 
Ick weet deze afscheitrede in haere vou te schicken. 
Uw zoon ging niet verdwaelt noch blindeling te keur, 
In 't kiezen van dien stroom in d'avontstreeck. de geur 610 
En adem van dat lant verquickt mijn heete straelen 
En paerden, nat van zweet en moede, in 't nederdaelen; 
Wanneer de daghvaert, om den halven hemelkloot, 
Is afgeleght, die streeck ontfangtme in haeren schoot: 
Gelijck een blijde bruit den bruigom plagh t'ontfangen 
Met opene armen, en een onverzaet verlangen. 
Hy weege, wien het luste, al 't aerdtrijck in een schael; 
Dees lantstreeck overweeght de landen altemael 
In schoonheit, waer mijn zon het gansche jaer haere oogen 
En aenschijn nederslaet, uit 's hemels goude boogen. 
Waer 't wonder zoo uw zoon verlangde naer dit lant, 
Dat d'eerste lantkroon van alle andre landen spant? 622 
De lantstroom Padus, die ten bergh af neêr komt spoelen, 
Is maghtigh 's jonglings brant in zijne kil te koelen, 624 
En hem te waschen, daer zijne afgeronne kar 625 
Te water onder gaet, begroet van d'avontstar. 


Klymene: 
Och, had hy zich dien toght niet durven onderwinden! 


Febus: 
Schep moedt, gy zult hem daer in 't nederdaelen vinden. 


Klymene: 
Hiertoe verleenen hem de Goden heil en spoet. 629 
Dat ick hem kransse met zijn vaders lauwerhoet. 


Febus: 
Wat oefenspelen laet de jongling zich behaegen? 


Klymene: 
Te vliegen over 't velt door bosch en groene haegen 632 
Naer dassen, hart en hinde, en allerhande wilt. 


{==59==} {>>pagina-aanduiding<<}

TEKSTKRITIEK: 641 De oude uitg. mist en vóór fluiteklanck. - 646 de oude uitg. mist achter speelt de komma.

Febus: 
Hy zweemt naer vaders aert, die maght van pijlen spilt 
Op weereloos gedierte, oock vreeslijcke everzwijnen 
Den zwijnspriet plagh te biên, in ruighten en woestijnen: 636 
Gelijck zijn moey Diane, in 't heetste van haer jaght, 637 
Alle andre wellusten om deze lust misacht: 
En deze uw dochters, hoe besteden zy haere uuren? 


Klymene: 
Aen cieren, tekenen, bootseeren, en borduuren. 640 
En dans, en maetgezang, en spel, en fluiteklanck, 
Ontsteecken aen 't geluit van blijden voglezangk. 642 
Ter liefde van de kunst, geen moeiten haer verdrieten. 
Alle even afgerecht en fix op starreschieten. 644 


Febus: 
Zoo volgenze den rey des zangberghs, rijck van toon: 645 
Daer spant Melpomen, die de treurrol speelt, de kroon, 646 
Der negen zusteren, en kan mijn hart beroeren, 
Als zy Prometheus komt ten treurtooneele voeren, 648 
En klinckt hem door Vulkaen, op 't baere noortsche strant, 649 
Met eenen spijcker van geslepen diamant, 
Aen eene strantklip, vast geketent ongenadigh. 


Klymene: 
Aen welck een gruwelstuck was d'arme man misdaedigh? 


Febus: 
Hy was vol geest, en in bootseeren uitgeleert 653 
Van menschebeelden. 


Klymene: 
Och elendige, my deert 
Uw jammer om een kunst wel waerdigh te benijden: 

{==60==} {>>pagina-aanduiding<<}

Al waer 't een misdaet, z'is veel minder dan dit lijden. 
De straf en misdaet staen hier zeker t'ongelijck. 


Febus: 
Maer neen, dat was het niet. hy quam het hemelsch rijck 
En heiligh vier te na. dat kon geen Godt gehengen: 659 
Want om het leven in zijn klaien beelt te brengen, 
Genaeckte hy mijn zon met eenen bercken tack, 
En, eer ick ommezagh in 't steigeren, ontstack 
De vierdief 't berckenhout van achter aen den wagen, 663 
En broght het leven in zijn vrouwebeelt, de plaegen 
Ter weerelt door de vrou, de bron en 't eenigh zaet 
Van alle schelmery. verdiende zulck een quaet 
Een zachter straf dan dees? wie uitspat buiten orden, 
En 't vier te na komt, dient zoo streng gestraft te worden. 


Zonnelingen: 
Vrou moeder, best dat wy 't bootseeren laeten staen. 


Klymene: 
Hoe wil mijn' Faëton dees zonnevaert vergaen? 
My dunckt ick hoor Promeeth noch schreien aen zijn keten. 671 


Febus: 
Hy schreide jammerlijck, verlaeten en vergeeten 
Op 't naere baere strant, daer 't eeuwigh stormt en ruischt. 
Jupijn, te recht vergramt, met zijn vergramde vuist 
By wijlen afstijght, en met gloeiendige vingeren 
Den rooden blixem zwaeit, en schricklijck onder 't slingeren 
Den stouten vierdief roost, maer niet tot asch verbrant. 


Klymene: 
Helaes, hoe kon hy dit uitharden in dien stant? 678 


Febus: 
Het ruste hier niet by. de dondergodt beschickte 679 
Dat d'arent door de borst hem in den lever pickte 
By daegh, de lever 's nachts hergroeide en telckens wies. 
Zoo boete d'aenwas 's nachts het dagelijx verlies. 682 
Dat leert den zonnevloeck zich aen de zon vertasten. 683 


Klymene: 
Genade, ô Febus, och wie zal mijn hart ontlasten? 
Nu zorge ick Faëton quam uwe zon te na. 


{==61==} {>>pagina-aanduiding<<}


Febus: 
Hy steegh met mijn verlof te wagen. wort'et scha 
Geleden op dien toght, my past dat ick 't verdaedigh. 


Zonnelingen: 
Och vader, vader, och zijt broeder toch genadigh. 


Febus: 
Mijn hart hangt over hem noch eveneens als 't plagh. 


Klymene: 
Ay sterck dit met een pant, dat ick betrouwen magh. 


Febus: 
Ick zal het stercken, u aen d'oostpoort trou geleiden, 
En met juweelen rijck beschencken, nu wy scheiden. 
Deurwaersters, Uuren voort, en haelt ons voor den dagh 693 
't Juweelekoffer, 't schoonst dat menschenoogh oit zagh, 
Gewrocht van Mulciber. men magh de stof waerdeeren 
Maer kunst beschaemt de stof. hy woume dit vereeren, 695-696 
En wy vereeren 't u, en uwe dochtren me. 
Het puick van diamant en perlen, daer de zee 
En Ganges moedt op draeght, leght in dees doos gesloten. 699 
Sluit d'oostpoort open. nu mijn liefste dischgenooten, 
Gy smaeckte ambrosie, en dronckt nektar, godendranck, 701 
Dat kan u stercken: en gy zult den ondergangk, 702 
Aen Padus oever, stil gevoert van oostewinden, 703 
In eene koele wolcke, al sluimerende vinden, 
En 't avont uwen zoon, Godt geve zonder smert, 
Gelijck het wort gewenscht van 't vaderlijcke hart. 
Nu kustme, ô roozemont Klymene, mijn getrouwe, 
En gy mijn dochters; dat de westersche landouwe 
U vrolijck wellekoom'. wy willen t'elckemael, 
In 't nederzincken van den avontzonnestrael, 
U daer bezoecken. weest te vrede. spaert uw traenen: 711 
Ons zorgen zullen u den wegh ter eere baenen. 
Nu treet door d'oostpoort. wy geleiden uwe reis. 
Dat heene is d'uitgang van het oostersche palais. 


{==62==} {>>pagina-aanduiding<<}

TEKSTKRITIEK: 736 De oude uitgave sluit het vers met 'n vraagteken.
JUNO. FEBUS.

Juno: 
Wat wolck is ginder snel naer 't westen heengevlogen? 
Wat vier ontsteeckt de lucht? mijn paeuwestaert, vol oogen, 716 
En schoon van veder, ziet geschonden en gezengt. 
Wat komt ons over? suftge in 't hof alleen? gehengt 718 
Gy zonder toezicht dat uw paerden heenerollen? 
Of kennen zy hun spoor? of is u 't hooft op hollen? 720 
De zonnewagen stijght met kracht naer 't hooftpunt toe, 721 
En steeckt mijn lucht op 't hooft. uw paerden zijn de roê 722 
Den teugel en 't gezagh des meesters lang ontwassen. 
De brant wort ree gevoelt van beide 's weerelts assen. 
Hoe gaet dit? zijtge tong en spraeck nu teffens quijt, 725 
En teffens doof en stom? spreeck op: 't is spreeckens tijt. 


Febus: 
'k Hadde eenen enklen dag besloten stil te vieren, 727 
En liet een' ander in mijn plaets den wagen stieren. 


Juno: 
Een' ander in uw plaets te zetten, zonder last, 
En Godt Jupijns verlof? dees reuckleloosheit past 
Een' droncken Boxvoet, of Sileen, die licht kan dolen. 731 
De zonnewagen is u veel te hoogh bevolen. 732 
De zegen en de vloeck der weerelt hangt'er aen. 


Febus: 
Ick hoopte dat die toght ten beste zou beslaen. 


Juno: 
Op eene losse hoop al 's aertrijx heil te waegen? 
Met eere moghtge wel uw' vader oorlof vraegen. 
Had hy dit reuckloos stuck bezegelt met zijn stem, 
Zoo bleeftge buiten last, en schooft de schult op hem. 


Febus: 
Men hoope dat de toght ten beste magh gedyen. 


{==63==} {>>pagina-aanduiding<<}


Juno: 
En wien betroude gy den toom in 't heeneryen? 


Febus: 
Aen eenen, my niet vreemt, doch traegh op zijn verzoeck. 741 


Juno: 
Zoo waren eischer en bestemmer even kloeck. 742 


Febus: 
Wie zoude eens droomen dat hier onheil uit kon rijzen? 743 


Juno: 
Zoo spreecken dommen, geen voorzichtigen, geen wijzen. 


Febus: 
Van achter zienwe dit met andere oogen aen. 


Juno: 
Zoo staenze u in den neck. zy plaghten voor te staen. 


Febus: 
't Verstant is altijt niet op 't snedighste geslepen. 


Juno: 
De plompheit blijckt. hier is te dapper misgegrepen. 748 


Febus: 
Wie zijne misgreep ziet, kan 't beteren hier na. 


Juno: 
Dat 's niet genoegh. hoe boet men d'algemeene scha? 


Febus: 
Een ouder had ick best gezet in mijne stede. 


Juno: 
Zoo koostge een' wulpschen? want dit schijnt aen uwe rede. 752 


Febus: 
Men denke een jonge moet oock leeren door een proef. 


Juno: 
Wat was dit voor een' wulp? ô proefstuck, al te droef! 


Febus: 
Men noemt hem Faëton, gewonnen by Klymene. 


{==64==} {>>pagina-aanduiding<<}


Juno: 
Hoe, reisde uw zoon zoo wijt van 't zuiden herwaert hene? 


Febus: 
Om zijnen vader zelf te groeten in 't palais. 


Juno: 
Betroutge een' stouten knaep de beurt van uwe reis? 758 


Febus: 
Ongaerne, alleen uit dwang. ick kon het niet ontzeggen. 


Juno: 
Ontbey, ontbey, hy zal het schendigh laeten leggen. 760 


Febus: 
Ick stont te hoogh en dier verplicht aen mijnen eedt, 
En kon hem zijn verzoeck, dat my in 't harte sneedt, 
Niet weigren, zonder snoot het heilighste t'onteeren, 
Den jammerpoel, waerby alle oppergoden zweeren. 764 


Juno: 
Gy zwoert dan reuckeloos, en stont het reuckloos toe? 
Helaes, veel nutter hem met eene vlammeroe 
Ten hove uit naer 't gewest, van waer hy quam, gedreven, 
Dan dien vervloeckten eisch den ruimen toom gegeven, 
Al 't aerdtrijck ten bederve, en hem ten zwaeren val, 
Waer van de hemel aerde en zee gewaegen zal. 


Febus: 
Zoo hy te vallen quaem', gewis het zoume treffen. 


Juno: 
Wie, boven zijnen staet, verwaent zich durf verheffen, 
En steecken overdwaels den Goden naer hun kroon, 773 
Verdient, ten spiegel van verwaenden aert, ten toon 
Te staen op een schavot, zoo hoogh als 's hemels tinnen. 


Febus: 
Hy won den halven wegh: dat's meer dan eerst beginnen. 


Juno: 
Maer in het ende van dees renbaen blinckt de prijs. 


Febus: 
Ick onderrechte hem. volhardt hy op dees wijs, 
Zoo magh men 't jeugdigh hooft met eere lauwerieren. 


{==65==} {>>pagina-aanduiding<<}

TEKSTKRITIEK: 790 Iris, de oude uitg. heeft Izis.

Juno: 
En mist de daghvaert, pas zijne uitvaert dan te vieren. 780 


Febus: 
Zoo most hy blijven, in zijne allereerste proef. 781 


Juno: 
Een droeve wagenbreuck! noit schipbreuck viel zoo droef. 


Febus: 
Den oogst verzengen is noch d'ackers niet verbranden. 


Juno: 
Een watervloet verdelghde en dompelde alle landen: 
Nu staet een viervloet elck te vreezen dezen dagh. 


Febus: 
Tot noch toe hoort men schaers van onder het gewagh. 786 


Juno: 
Ontbey, d'ontvonckte brant zal haest den slaeper wecken. 


Febus: 
Vergader wolcken. laet de lucht bytijts betrecken. 788 


Juno: 
Dees heete brant verteert de wolcken dor en droogh. 


Febus: 
Uwe Iris spanne voor de zon haer' regenboogh. 790 


Juno: 
Zy smilt van hitte, en durf het in den brant niet waegen. 


Febus: 
De Waterstorter kon de hitte licht verjaegen. 792 


Juno: 
Zijn watervat is leêgh van vochtigheit en dou. 


Febus: 
De hemelheer verquick' den lantman en den bou. 


Juno: 
Men magh geen nootlot noch zijn paelen overtreden. 795 

{==66==} {>>pagina-aanduiding<<}

De bovenzee verschilt van 't water daer beneden, 
Gelijck het aerdtsche vier van 't hemelsche element. 


Febus: 
De noodt houdt streeck noch stijl, maer let op 't heilzaem ent. 798 


Juno: 
Dat stont u toe, zoo hadtge u dit niet onderwonden, 799 
Of hem aen uwe zy gezet, en ingebonden. 800 
Nu is hy meester van dees daghvaert, u betrout. 
Een jongen speelt met vier te zorghelijck en stout. 
Indien de knaep alleen zich aen uw fackel brande, 
Zoo moghtge deelen in dien rouwe en schade en schande: 804 
Nu lijdt de weerelt, of de halve weereltkloot, 
Ten zy 't geluck dit schutte en uitblussche in zijn doot. 806 
Zoo 't hooger loopt: men zal den raet der Goden daegen, 807 
Om raet te schaffen, voor het hollen van den wagen. 
Merkuur is by der hant. my dunckt, ick hoor mijn lucht, 809 
Die, ademloos en droogh van keel, ten hemel zucht. 

  
    
  REY VAN UUREN.
  
I. Zang: 
Wij passen op ons ronde, 
Geduurigh op de wacht, 
Verzuimen geene stonde, 
Voltrecken dagh en nacht 
Het ampt, ons hoogh bevolen. 
Wat dwaelt, of nimmer dwaelt, 
Dit uurwerck magh niet doolen. 817 
Geen zonnewijzer faelt 
In 't mercken van zijn streecken. 
  Al hoort men klock noch klanck, 
Ons stomme tongen spreecken, 
En roepen: gaet uw' gangk. 
Verzuimt geene oogenblicken. 
Het leven rent voorby. 

{==67==} {>>pagina-aanduiding<<}

O menschen, kostge wicken 
En weegen uw gety, 826 
Dat nimmer weêr zal keeren, 
Gy zoudt den tijdt waerdeeren. 


I. Tegenzang: 
Toen wy met onze handen 
  De paerden onder 't juck 
Van Febus wagen spanden, 
Onwilligh en met druck, 832 
Uit angst voor 's jonglings leven, 
Begonnen zy 't gebit 
Het montstuck weêr te streven, 835 
Al pruissende, en verhit. 836 
Zy trappelen en steigeren, 
Noch wordenze getoomt, 838 
Na dat zy 't drymael weigeren, 
  Weêrbarstigh en beschroomt. 840 
Dat voorspoock, dat ontstellen 841 
Schijnt Faëton niets goets 
Maer eenigh ramp te spellen, 
Al dorst hy, zoo vol moedts, 
Opzitten, minst verlegen. 845 
Het waegen ging voor 't weegen. 846 


II. Zang: 
De wulpscheit acht geen raeden, 847 
Ziet recht noch reden aen, 
Kiest zorghelijcke paden 
  Op ingebeelde waen, 
En eigen welbehaegen: 
Dat is een Godt by haer, 852 
Te trots om raet te vraegen 
In hachelijck gevaer. 
Haer dunckt, zy kan niet dwalen, 
En past op niemants gunst: 856 
Maer zeil in top te haelen, 
Opzitten is min kunst 
Dan in behoude haven 

{==68==} {>>pagina-aanduiding<<}

  Te raecken, en weêr af 
Te zitten na het draven. 
Zoo delft d'onwijze een graf 
Voor 't reuckeloos vermeeten: 
Dan is 't te spa gekreten. 


II. Tegenzang: 
Wy tellen d'oogenblicken 
Van dezen bangen dagh, 
En sidderen en schricken. 
Men hoort allengs gewagh 
Van 't ongeluckigh mennen 
  Des wagens, hemelhoogh 
Gevoert op hoef en pennen. 871 
De vader houdt het oogh 
Geduurigh, en van traenen 
Besprengkelt, naer den zoon, 
Die, tegens zijn vermaenen 
En d'eer, hem aengeboôn, 
Volharde een' staet t'aenvaerden, 877 
Die boven 't menschdom stijght. 
Indien hy met zijn paerden 
  Behouden 't westen krijght, 
Het ende, daer de prijs leit, 
Dat's meer geluck dan wijsheit. 



Het vierde bedryf.

DE HEMELRAET. JUNO.

Hemelraet: 
O bedtgenoot van Godt Jupijn, vorstin der Goden, 
Wy komen haestigh hier ten hove aen, opontboden, 
Gedaghvaert van Merkuur, den oppersten herout, 
Wiens hant de hemel zijn geslangde roê betrout. 886 
Helaes, wy voelen al wat oirzaeck ons zoo schichtigh 887 
Verdaghvaert: en gewis die reden is gewightigh, 
En van een groot belang: nu wachtenwe uit uw' mont 
Te hooren op wat hoop dees daghvaert wort gegront. 


{==69==} {>>pagina-aanduiding<<}


Juno: 
De noot, de hooge noot eischt raet, en daet, oock spoedigh. 
De zonnevooght, waer van Natuur dus overvloedigh 
En milt en minnelijck tot noch gekoestert wert; 
Terwijl hy in zijn ampt, als voesterheer, volhardt, 894 
En al wat groeit, gevoelt en reden kan gebruicken, 895 
Geduurigh zegent, mensch en dier en boom en struicken; 
De vier getijden, om den ronden weereltkloot, 
Ons vruchten offeren, uit hunnen vollen schoot; 
Die zonnevooght, wien gy de daghtorts liet bevolen, 899 
Betrout dees torts zijn' zoon, die zet al d'aerde in kolen, 
In eenen lichten brant, schoffeert, en blaeckt en schent 
Alle elementen door een eenigh element. 902 
Al wat geschapen wert, vergeet nu stijl en orden. 903 
Dit wonderlijck heelal wil haest een baiert worden. 
En storten overhoop in eenen mengelklomp. 
Wat schijnt de weerelt nu? een hoofdelooze romp, 
Een lichaem zonder hooft, dat noch wat tegenspartelt, 
En wacht den lesten snick, ter doot toe afgemartelt. 
Indien het Godendom noch langer stil blijf staen; 
Wy mogen alle wel gepaert ten grave gaen. 910 
De zonnelijcktorts schijnt het lijckhout aen te steecken, 911 
Het lijckhout van Natuur, die, doot en gansch bezweken, 
Tot asch verbrant. men hoeft slechts d'asschen uit den haert 
Te scheppen, en alleen haer overschot, vergaert 
En uitgegoten in de dootbus, t'overdecken 915 
Met eenen zerck. dan magh al 't Godendom vertrecken. 
Hun hooge heerschappy nam endtlijck eenen keer. 
Natuur heeft uit: verwacht geene offerhanden meer. 918 


Hemelraet: 
Wat stem is dat? Jupijn, bewaer ons. wy verschricken. 
Bewaer ons, Godt Jupijn. wy smilten, ja versticken 
Van angst en heeten gloet. kon 't hooghste goet in 't lest, 
Het zegenrijckste goet, verandren in een pest, 
Een' dootelijcken vloeck van Goden en van menschen? 923 

{==70==} {>>pagina-aanduiding<<}

Zoo mogen wy de zon in eeuwigheit verwenschen 
En vloecken. stont ons dit te wachten van de zon? 
Sticht Godt dien weereltbrant? of Godt, of Faëton, 
Een reuckeloos, een dwaes, een wulp, een dolle bastert, 927 
Van Godt en menschen waert verdoemt, en waert gelastert? 928 
Wat voerde Faëton tot zulck een stout bestaen? 
Wat voerde hem zoo blint tot zulck een gruwel aen? 


Juno: 
Dat mooghtge dencken. 't is doch d'aert der bastertzoonen 931 
Doorgaens naer hoogen staet te streven, scepters, kroonen, 
En tullebanden, en wat heerlijck bromt en praelt 933 
Zich t'eigenen, om door dien staetglans rijck betaelt 
Te zetten 't arme slot, hun toegesmackt van boven, 
En langer niet, als een verschoveling, verschoven, 
Verstooten, met den neck by grooten aengezien, 
Te duicken, maer verwaent den trotsten spits te biên, 
En, zonder wedergade, een' grooten naem te draegen, 
Al zou 't zich al wat leeft in eeuwigheit beklaegen. 940 


Hemelraet: 
Gy hebt hier Febus, zoo wy mercken op gehoort? 


Juno: 
Maer d'onschult viel te slecht. 942 


Hemelraet: 
Wat reden broght hy voort? 
Verschoonde hy dit stuck, onmooghlijck te verweeren? 


Juno: 
Hy had het toegestaen op Faëtons begeeren, 
Onwilligh en beducht, maer stont te vast verknocht 
Aen zijnen hoogen eedt. hy hoopte dat de toght 
Ten beste zou beslaen, indien de zoon de streecken 
Des heemels gade sloegh, en nergens quaem 't ontbreecken, 948 
Gelijck de vader riedt, en waerschuwde, eer het radt 
Ter zonnepoorte uit reedt. 


Hemelraet: 
Een wulpsche jongen vat 
Noch reên, noch onderwijs. geen jongkheit laet zich raeden. 
De zonnewagen hangt met eene vracht geladen, 
Die last lijdt, zoo het radt zijn spoor vergeet, en schockt. 953 
Wat raet ziet Febus nu? 


{==71==} {>>pagina-aanduiding<<}


Juno: 
Hy zit versuft, verstockt. 
Van blinde liefde tot dien dwazen zoon gedreven, 
Is hem, tot zijn bederf, de toom te ruim gegeven. 


Hemelraet: 
Hoe zit de Hemelraet met Febus nu bewaert? 957 
De Goden hadden hem alleen de zonnevaert 
Bevolen 't gansche jaer, door twee paer jaergetijden. 
Dat hemelsch uurwerck kon geen schimp noch uitstel lijden, 960 
Oock niet eene eenigh uur, noch min een etmael langk. 
Dat uurwerck staet niet stil. de wijzer gaet zijn' gangk. 


Juno: 
Zoo slecht was Febus niet. de zon verzuimt geene uuren, 963 
En hierom liet hy haer van dezen stuurman stuuren. 


Hemelraet: 
Dees maght stont niet aen hem, neen zeker, maer die staet 
Eerst in te willigen van al den Hemelraet. 


Juno: 
Die was in zijnen zin al t'ongereet te zoecken. 967 


Hemelraet: 
Wie eigenwijs den raet van veelen wil verkloecken, 968 
Moet op zijn zelfs gevaer gevoelen hoe 't beslaet. 969 


Juno: 
Dat is wel billijck: maer nu lijdt de gansche staet 
Der weerelt by een hooft, dat eerst natuur zou stutten. 971 


Hemelraet: 
Wat raet? hoe zou men best den dollen voerman schutten? 972 
De wagen is te wijt van honck en d'oosterpoort. 


{==72==} {>>pagina-aanduiding<<}

TEKSTKRITIEK: 974 getrocken, de oude uitgave heeft getroffen.

Juno: 
De pijl, getrocken van de pees, moet immer voort. 974 
Het treffe wien het treff'? men kan de vlught niet keeren. 


Hemelraet: 
Laet Febus boogh dan dit met schade en schande leeren. 976 


Juno: 
Dat vreest, dat voelt hy nu, bekommert en verbaest: 
Doch reedtste raet is nutst. wat raet is allernaest? 


Hemelraet: 
Jupijn, der Goden hooft, te hooren uit den hoogen. 


Juno: 
Hier komt de snelle Faem trompettende aengevlogen, 
Met haer klaroen, die niets verzwijght, maer alles melt. 
Wy zullen hooren hoe het westwaert is gestelt: 
Dan kan men Jupiter met zekerheit berechten, 983 
Om tegens onzen schijn en schaduw niet te vechten. 984 

DE FAEM. JUNO. HEMELRAET.

Faem: 
De hemel hoede ons, en de weerelt voor altoos. 


Juno: 
Hoe dus, Godin? hoe dus verbaest en ademloos? 986 


Hemelraet: 
Bedaer een poos, bedaer. 


Faem: 
Het is geen tijt van zwijgen. 
Ick koome in aller yl van 't westen oostwaert stijgen. 


Juno: 
Hoe ging het op de reis met wulpschen Faëton? 989 


Faem: 
Dat vraegh eens. Godt behoê de weerelt en de zon. 


Juno: 
Die heeft een' wagenaer. hy zalze wel bewaeren. 991 


{==73==} {>>pagina-aanduiding<<}


Faem: 
Een' dollen wagenaer, te wagen onervaeren, 
Een' die al 't aerdtrijck waeght, op 't zorghlijck zonnespoor. 


Hemelraet: 
Dat 's lang geleght, en klaer. de vader reedt hem voor. 994 
De baen wert afgemerckt met heldre beeldestarren. 995 
Het is geen doolhof, daer de zinnen in verwarren: 


Faem: 
Een rechte doolhof voor dien onbedreven gast, 
Een brein, dat wulpsch en dom, op geene mercken past, 
En zich te veel vermeet. 


Juno: 
Hoe voer hy toch ten leste? 


Faem: 
'k Geleide hem van 't ooste in 't zuiden en naer 't weste. 1000 
Belieft het u, zoo gunt uw postbodin gehoor. 1001-vlgg. 
De paerden trappelden en brieschten eerst, om door 
Den draeiboom van de kim in 't open velt te raecken, 
En Tethys, onbewust wat rampen haer genaecken, 1004 
Ontsloot haer' neef het heck. de hengst rijdt ongeport 1005 
Het veldt in, trapt de lucht. de donckre nevel wort 
Gebroken van zijn borst. de paerden nu aen 't zweven, 1007 
Van hunne vleugelen gevoert en opgeheven, 
Spoên, rijdende uit het oost, den oostenwint voorby. 
De vracht viel lichter dan voorheenen, en, dat zy 
Niet merckten, 't juck begon den ouden last te missen: 1010-1011 
En recht gelijck een schip op 't water, door 't vergissen 
Des zeemans, niet genoegh geballast, heene en weêr 
Geslingert wort, en danst op 't ongestuimigh meer; 
Zoo schockt de wagen, op en neder, en ter zijden. 
De rossen riecken 't flux, en rucken voort, en rijden 
Ter baene uit, en de hoef vergeet den eersten draf. 1017 
Hy schrickte zelf, en mende, een voorspel van zijn straf, 
Den teugel niet, gelijck hem vader trou vermaende. 

{==74==} {>>pagina-aanduiding<<}

TEKSTKRITIEK: 1046 d'aerdt, de oude uitg. heeft 't paert. 
Al blonck het spoor, noch zagh de menner op 't gebaende 1020 
Hen niet te breidelen. de Vierstar voelde alreê 1021 
Dees hitte d'eerste reis, en pooghde zich in zee 1022 
Te dompelen, hoewel 't haer eeuwigh is verboden. 1023 
De Slang, dicht aen den Beer geplant, van 't hooft der Goden, 1024 
Ontdoide, door dien gloet tot gramschap aengeterght. 
De Noortboer neemt de vlught, op dat hy 't leven berght. 1026 
De droeve Faëton, zoo diep in d'aerdtsche delling 1027 
Van boven ziende, zat gedootverft uit ontstelling, 
En al te sterck een' dagh van 't onverdraeghsaem licht 
Verduistert door dien glans zijn schemerend gezicht. 
Nu wenscht de zoon dat hy zijn' vader noit eens kende, 
En slechts, als Merops zoon, ontslagen van elende 1032 
Te leven. och, hy ziet te spade eens achterwaert 
Een lange streeck, en voor een langer, om zijn vaert 1034 
Te staecken. och, hy ziet dan westwaert, dan ten oosten, 
En niet dat hem in noot beschermen kan, en troosten, 1036 
Noch weet den teugel niet te houden, noch t'ontslaen. 1037 
De hemel jaeght hem schrick met stargedroghten aen. 1038 
't Venijnigh Scorpioen steeckt van zich in zijn lijden. 
De jongen laet, verbaest van schrick, den teugel glijden. 
De paerden voelen 't, en, van muilprang nu ontsnoert, 
Aen 't heenestreven, waer de drift hen heenevoert, 1042 
Zien spoor noch onspoor aen, verbysteren, verwarren, 
En steigeren van losse oock naer de vaste starren, 1044 
Dan weder hoogh, dan laegh, daer vier en lucht zich mengt. 
De wolcken roocken. d'aerdt wort van de vlam gezengt. 
Het aerdtrijck splijt, en weide en beemt verbrant tot assen. 
De bosschen branden, en alle ackers en gewassen. 
De steden lijden last. de bergen staen in brant. 
De stroomen droogen uit. de kil verkeert in zant. 1050 

{==75==} {>>pagina-aanduiding<<}

De visschen leggen bloot, en ademloos bezweken. 
De dolfijn durf het hooft niet uit de baren steecken. 


Hemelraet: 
Jupijn, beschut ons. zie den noot der weerelt aen. 


Juno: 
Hoe wil dees zonnevaert ten leste noch vergaen? 


Faem: 
De voedtzaeme Aerde hief haer aengezicht naer boven, 1055 
En, van een koorts bereên, riep 't hooge hof der hoven 1056 
Aldus om bystant aen: ô opperste Jupijn, 
Verdiende ick zulck een straf, zoo kort dees smart en pijn: 1058 
Doorschietme met uw' schicht: laet my alleen verwerven 
Door uwen blixem, en geen ander vier, te sterven. 
Mijn keel is heesch. de tong slaet nauwelijx geluit. 
Mijn vlechten zien gezengt. ick aessem dampen uit. 
Beloont men endtlijck dus mijn' last, geleên in 't baeren, 1063 
Den zuuren arbeit, en het zweet van zoo veel jaeren? 
Mijn' boezem jaer op jaer doorsneên van schaer en ploegh? 1065 
Bestelde ick mensch en vee niet vrucht en voêr genoegh, 1066 
Uw outer wieroock? 'k ben te vrede, en hy geduldigh: 
Maer aen wat misdaet zijn de brongodinnen schuldigh, 
De stroomgodinnen, en de godtheên van de zee? 
De zee zinckt laeger. ja de viervloet dreight alree 
Den hoogen hemel in een zee van vier te zetten: 
Want d'assen roocken. al de watergoôn trompetten: 1072 
Waeck op. de brant steeckt op, en flackert fel en snel. 
De hoop is uit, ten zy Jupijn flux orden stell'. 


Juno: 
Merkuur, verdaegh Jupijn. wy wachten hier ter stede. 1075 


Hemelraet: 
Hy heeft de tijding wech. Jupijn genaeckt alreede. 1076 
O groote koningin, u voeght het uwen heer 
Te prickelen in noot tot hulp, en tegenweer. 
Belieft het u, hou aen, en stel den noot voor oogen. 
Geene uitkomste is'er dan door Jupiters vermogen. 


{==76==} {>>pagina-aanduiding<<}

JUNO. JUPITER. HEMELRAET.

Juno: 
Myn bedtgenoot, mijn heer, wat raet in dezen stant? 


Jupiter: 
Wy staecken, reis op reis, een lant, een rijck in brant, 
En hof en toren, oock mijn eigen koor en kercken. 1083 
Wy spaerden heiligh noch onheiligh, onder 't stercken 1084 
Van 't hooghste recht, om streng door aengejaeghden schroom, 
Ten spiegel van elck een, 's volx boosheit by dien toom 
Te houden: maer nu blaeckt de dolle zonnewagen 
Den ganschen aerdtboôm, en bezaeit met pest en plaegen 
De wijde weerelt, van het een aen 't ander endt. 
Nu worden schuldige en onschuldige geschent. 1090 
Wy hooren het gekerm van allerhande troepen 
Van volcken, die van oost en west om noothulp roepen. 
Zu schreien hemelhoogh, in dien verlaeten staet. 


Juno: 
Op dat geschreeu verschijnt de breede Hemelraet, 
En wacht op uw gebodt en uitspraeck in 't byzonder. 
Nu blixem, het is noot. nu bulder, balder, donder, 
En weêrlicht. stort nu al uw sluizen teffens uit. 


Hemelraet: 
Ten zy uw majesteit dien blinden voerman stuit, 
In zijnen wulpschen toght, het is'er omgekomen. 1099 


Jupiter: 
Wat raet, ô Hemelraet? wat best ter hant genomen? 


Juno: 
Zit aller Goden hooft in zijnen troon verbluft 
Van achterdocht en schroom? zoo 't hooft der Goden suft, 1102 
Wie zal dien weereltbrant uitblusschen? wie ons redden? 
Dit komt van bastertbloet, van vuile onechte bedden. 
Klymene, had Lucijn, in uwen arrebeit, 1105 
U niet geredt; toen gy, bestorven, afgeschreit, 
Om noothulp jammerde naer 's hemels hooge poorte; 
Had zy dit bastertzaet gesmoort in zijn geboorte, 
En vrucht en moeder, op een' oogenblick, verdaen, 
De weerelt zou nu niet in lichte vlamme staen. 1110 


{==77==} {>>pagina-aanduiding<<}


Hemelraet: 
Des naklaght kan ons nu geen' raet noch uitkomst geven, 


Jupiter: 
Neen zeker, dit's te spa. is iemant meer bedreven 
En wijzer, laet hem raên. men sla een middel voor. 
Wat ons belangt, helaes, wy zien hier naulijx door. 


Juno: 
Zoo most uw adelaer veel scherper zien van boven. 
Gy trefte menighmael de boozen, datze stoven, 1116 
Als asschen in den wint. sla toe. verdelgh. sla doot 


Jupiter: 
Wien dootslaen? Febus zoon? de vader is te groot. 


Juno: 
Wat gaet u over? spreeckt Jupijn nu voor een' bastert, 1119 
Een' onverlaet, een' vloeck, een' booswicht, waert gelastert? 1120 


Jupiter: 
Wie dezen zoon quetst, quetst den vader in den zoon. 


Juno: 
Dit is een nieuwe spraeck, onze ooren ongewoon. 


Jupiter: 
'k Waerdeere en weeg den zoon naer 's vaders staet en waerde. 


Hemelraet: 
Verschoonde uw blixem wel het snoot gebroet van d'Aerde, 1124-vlgg. 
De berghopstapelaers, de reuzen, die met kracht, 
Langs hunne storrembrugh, niet schroomden dagh en nacht 
Te stormen op uw' burgh, om 't Godendom t'ontblooten 
Van wapenen, en u en teffens ons te stooten, 
Te bonzen uit den stoel, van eere en majesteit 
T'ontluisteren? al zaeght gy d'Aarde root beschreit, 
Zy most haere afkomst, van geberght bestulpt, zien smooren. 


Jupiter: 
Der reuzen vyantschap verweckte's hemels toren 
Tot nootweer: maer onnoosle en wulpsche Faëton 1133 
Vergrijpt zich zonder haet, in 't voeren van de zon. 

{==78==} {>>pagina-aanduiding<<}

Hy haet geen Goden, noch beoorloght hun uit boosheit. 
Dees misdaet spruit alleen uit stoute reuckeloosheit. 


Juno: 
En zoo al 't aerdtrijck by dees reuckeloosheit lijdt? 


Jupiter: 
Hy lijdt zelf eerst, en schreit, en is de toom al quijt. 


Hemelraet: 
Laet hem met reden dan dees reuckeloosheit boeten. 


Juno: 
Ja tree en trap hem: trap dit bastertbloet met voeten. 
Och Isis, toghtigh dier, van schaemte en eer berooft, 1141 
Uw toght naer stieren kost mijn' trouwen wachter 't hooft: 
Noch wortge, langs den Nijl, op 't outer aengebeden, 1143 
Bewieroockt en gedient in kercken en in steden. 
Wat rechten basterden en boelen niet al aen! 1145 
Sla Faëton, of 'k wil hem met den donder slaen, 
U zelf ontwapenen, en uw geweer ontwijden. 1147 
De Godtheên staet geen' schimp van basterden te lijden. 1148 


Jupiter: 
Niet hooger, Juno. draegh den oppersten ontzagh. 
Men waerschuw' Febus eerst. 


Juno: 
Ja, waerschuw met den slagh 1151 
Dien stouten schelm, niet waert in 't leven te gedoogen. 1152 


Hemelraet: 
En waerom schijnt uw hart met Febus rou bewogen? 


Jupiter: 
De last der zonnevaert, het licht, wert hem betrout, 
En zijn voorzichtigheit. hy koestert, onderhout 
De menschen en het vee. beneem zijn hooft dien luister, 
Zoo wort het eeuwigh nacht; zoo leght de weerelt duister, 
En woest; zoo wort voor ons geen offervee geslaght. 


Juno: 
De Faem beweeghde ons hart met eene zelve klaght 
Van d'Aerde, een moeder en voortbrengster aller dingen: 

{==79==} {>>pagina-aanduiding<<}

Want zonder d'Aerde, een bron van vruchtbaerheit, vergingen 
De menschen, dieren, en wat lucht en adem schept. 1161 
Vertroostze, ô vader. al het aerdtrijck roept, en klept 
De brantklock, schreeut zich heesch, te berste, en uit den adem, 
Al wat Natuur uit liefde en zorge trou omvadem, 
In haeren ruimen schoot, verwacht den jongsten snick. 


Hemelraet: 
Ontwaecktge niet, verwacht den lesten oogenblick. 
De hemel zal terstont in lichten brant geraecken, 
De daghtorts vaeren in de starrelichte daecken, 1168 
En 't hemelsche gespan: dan zultge nootweer biên, 1169 
Maer veel te spade naer uw hielen ommezien. 1170 


Jupiter: 
Een wulpscheit straffen, wat te dartel, en vermeeten? 1171 


Juno: 
Gy klonckt Prometheus aen een steenrots, met zijn keten 1172-vlgg. 
Gebonden, en doorpickt van uwen adelaer 
Zoo diep in 't harte, en niet gepijnt een eenigh jaer, 
Maer eeuwigh, om een' tack aen 't zonneradt ontsteecken. 


Hemelraet: 
Gy vaeghde 't aerdtrijck van zijn smetten en gebreken, 
En smoorde al 't menschdom, in een' hoogen watervloet: 
Wat suftge nu, om slechts met eene hantvol bloet 
Te blusschen deze zee van vier, eerze in koom' breecken? 


Jupiter: 
Het is geraden eerst den vader zelf te spreecken, 
Of hy bestemmen kan ter straffe van den zoon. 1181 


Juno: 
Zie toe, beschut uw recht. het gelt uwe eer en kroon. 

JUPITER. FEBUS. JUNO. HEMELRAET.

Jupiter: 
Hoe laet nu Febus 't hooft zoo droef en treurigh hangen? 


Febus: 
Der Goden koning heeft de tijding al ontfangen. 
Verschoon het dat de zoon zijn vaders les niet houdt. 


{==80==} {>>pagina-aanduiding<<}


Juno: 
De zonnewagen was den vader zelf betrout 
Van al den Hemelraet, doch eerst op ons behaegen; 1187 
Geensins om dit heelal, op eenen sprong, te waegen, 
Op uwen wagen, in dien blinden wagenaer. 1189 
Nu loopen hemel aerde en zee en lucht gevaer. 
Hoe kon het Godendom en menschdom dit verwachten 
Van zulck een' Godt als gy? nu steigeren de klaghten 
Van onder door de lucht naer onzen hoogen stoel. 
Wy zaten evenwel dus lang noch stil en koel. 
Nu perst de noot het recht te scherpen uit den hoogen. 1195 


Febus: 
Genade, ô vader. och verschoon uit mededoogen 
Dien ongebaerden knaep: het is zijne eerste proef. 


Jupiter: 
Wat raet? ons rijxkroon hangt aen eene paerdehoef. 


Febus: 
Oock 't leven van mijn' zoon, noch jongk en onervaeren. 


Jupiter: 
Hoe sluit dit? zal men, om een' eenigen te spaeren, 
Het al bederven, en de weerelt zien vergaen? 


Febus: 
Hy is noch niet gerolt ten ende van zijn baen, 
En zal afzitten, na dees daghvaert, in het weste. 


Jupiter: 
Dat is onmogelijck. het loopt met hem op 't leste. 
Onze ooren worden door 's volx moortgeschrey verdooft. 
Hy tuimelt om en weêr, en over hals en hooft. 1206 
De zonnewagen moet en is alreede aen 't storten. 
Het waer u nutter hem de vleugels snel te korten, 
En door een korte doot te helpen uit dees pijn, 
Dan langer 't leven uit te zetten, of den schijn 1210 
Van 't leven: want dit kan geen' naem van leven draegen. 


Febus: 
'k Heb Python, oirzaeck van der sterfelijcken plaegen, 1212 
Doorschoten, en gevelt, gezuivert bergh en vliet: 

{==81==} {>>pagina-aanduiding<<}

Gedenckt het aerdtrijck nu aen Febus weldaet niet? 1214 
'k Genas der menschen quael door vonden van artsnyen, 1215 
En kracht van kruiden, om het kranckbedde in zijn lyen 
Te zalven. ick verdreef zoo lang de naere schim, 1217 
En voerde met mijn licht de blyschap op de kim 
Der weerelt. 'k wert alom bewieroockt, aengebeden, 
En toegejuicht van 't volck, op 't lant, en in de steden. 
De dichters zetten op mijn harp een' blijden toon: 1221 
En noemt men nu een feil een' misgreep van mijn' zoon 
(Geen boosheit, maer alleen een reuckeloos vermeeten) 
Een gruwzaeme euveldaet? wort al mijn deught vergeeten? 
O vader Jupiter, 't believe uw majesteit 
My aen te trecken een natuur van sterflijckheit, 
En zoon en vader met uw' donderkloot te schieten: 1227 
Want dus te leven, zou een godtheit zelf verdrieten. 


Jupiter: 
Indienge raet weet, schut het hollen van uw zon. 1229 


Febus: 
Geen wil ontbreecktme, indien men 't onheil schutten kon. 


Jupiter: 
Wat wiltge dan? gy ziet den Hemelraet verlegen. 


Febus: 
Laet Juno door een berst van wolcken en slaghregen 1232 
De lucht verkoelen, en het brandende aerdtrijck me. 


Jupiter: 
Geen wolcken trecken naer den hemel uit de zee. 
Men ziet den hemel met geen donckre wolck behangen. 
De gloet verteert al 't vocht. de starren zelfs verlangen 
Naer eenen druppel nats. de bron, die eeuwigh sprong, 
Staet stil. de Watergoôn beginnen met hun tong, 
Bykans van dorst verstickt, het drabbigh slym te lecken. 
Een zwaere storting, buy noch regenvlaegh kan strecken 
Tot koelnis van dien gloet. al d'aerde tot den gront 
Gelijckt een oven. uit haer keele en droogen mont 
Vlieght gloeiendige damp, en pest, en heete waessem. 
Ten zy men haer verquick', zy geeft den lesten aessem. 


{==82==} {>>pagina-aanduiding<<}


Hemelraet: 
Hier gelt geen lang beraet. de weerelt hangt beklemt. 


Jupiter: 
Wy willen datge flux der Goden raet bestemt. 1246 


Febus: 
Hoe kan ick stemmen het bederf van mijn' beminden, 
Om een lichtvaerdigheit, een reuckloos onderwinden? 


Jupiter: 
Gy zult het stemmen, om dien algemeenen noot. 


Febus: 
Och Faëton, hoe kan ick stemmen in uw doot? 


Jupiter: 
Het zy gy stemt, of zwijght, men kan uw' zoon niet spaeren. 


Febus: 
Zoo straf eerst Epafus, te trots in uit te varen. 1252 
Uw Epafus gaf stof tot dees vermeetenheit. 


Jupiter: 
Zie toe met wien gy spreeckt, en quets geen majesteit. 


Febus: 
Verschoon mijn ongedult. de rou gebruickt geen reden. 


Jupiter: 
De brant wint aen, slaet voort, en steigert van beneden. 


Hemelraet: 
Wy voelen 't, doch vergeefs, ten zy gy d'oirzaeck blust. 


Febus: 
Hy rolt al neder, en genaeckt de westerkust. 
De zonnekloot zal haest te water gaen, en zincken: 


Jupiter: 
Zoo wy met eenen strael hem in den afgront klincken. 


Juno: 
Ja klinck dien bastert, en zijn moeder in een' poel. 


Febus: 
Och zwijgh. my dunckt dat ick dien slagh op 't hart gevoel. 


Juno: 
En beter dat het een gevoel, dan wy te gader. 


{==83==} {>>pagina-aanduiding<<}


Febus: 
Och zoon, in welck een' staet verlaetge uw' lieven vader! 


Juno: 
Hoe menigh vader lijdt in zijnen zoone alleen? 1265 


Hemelraet: 
Nu Febus, hou eens op van 't ydele gesteen. 


Jupiter: 
Gy zult besluiten, of de Hemelraet zal sluiten. 1267 


Febus: 
Ick wensch den donderkloot op deze borst te stuiten. 1268 


Jupiter: 
Bestem het, Febus: of wy stemmen zonder u. 


Juno: 
Vaer voort. dit duurt te lang. waerom dus traegh en schuw 
Het vonnis vast gestelt? de Hemelraet moet scheiden. 1271 


Febus: 
Zoo scheide ick eerst, ga heene, en wil dien slagh verbeiden. 1272 


Juno: 
Ja schey vry: het is tijt. wy zijn dit kermen moê. 


Hemelraet: 
Nu vader Jupiter, hy stemt het zwijgend toe. 
De hemel stickt van smoock, en opgestege dampen. 


Jupiter: 
Getrouwe schiltknaep, voort: verschijn: gy wort met stampen, 1276 
Dat al de hemel dreunt, gedaghvaert hier ten hoof. 
Te wapen, wapen voort. hier valt een vette roof 
Voor u te strijcken. voort: gehoorzaem 't hoogh vermogen. 1279 
Daer komt mijn arent met den blixem aengevlogen, 
In alle eerbiedigheit. nu rep de vleugels vlugh. 1281 
Wy willen voor de poort beschrijden uwen rugh, 
En, zonder omzien, flux dit bloedigh treurspel sluiten: 
Dat zal op Faëtons en Febus borst afstuiten. 1284 


{==84==} {>>pagina-aanduiding<<}

  
    
  REY VAN UUREN.
  
I. Zang: 
  Geluckige Adelaer, 
O vorst der voglen, die, geheven 
Van d'aerde, door den hemel zweven, 
Neem nu ons klaghten waer. 
Gy kunt met scherpziende oogen 
  Den brant van aller straelen bron, 
Het steecken van de middaghzon 
In 't hooftpunt zelf gedoogen. 1292 
Gy schroomt geen wederlicht 
Noch gloet des blixems. uwe veêren 
Alle andre pennen snel verteeren, 1294-1295 
Genaeckenze u te dicht. 
O schiltknaep van den vader 
Jupijn, vol majesteit en kracht, 
Betoom de snelheit van uw schacht. 
Genaeck het westen spader. 
Verschoon den jongen knecht. 1301 
Gena, gena, geen recht. 


I. Tegenzang: 
Betoom uw snelle vlught. 
Waerom zoo heftigh toegeschoten 
Met blixemschut, en donderklooten, 1305 
Door 't gloeien van de lucht? 
Wat lust u roof te haelen 
Op Febus afkomste, op het bloet 
Van Jupiter, wiens torengloet 1309 
Geen grenzen kent, noch paelen? 
De zon heeft noit ontdeckt 
Aen Juno Jovis snoeperyen, 
Boeleeringe, en ontuchtigh vryen, 
Noch haere wraeck geweckt. 
Jupijn, nu t'ongeduldigh, 
Te streng in 't straffen van een zaeck, 
Medoogenwaerdigh, vlamt op wraeck 1317 
Des jonglings, al t'eenvuldigh. 1318 

{==85==} {>>pagina-aanduiding<<}

Een Godt, die 't al beheerst, 
  Bestraff' zich zelven eerst. 


II. Zang: 
Had Faëton Jupijn 1321-vlgg. 
Gewelkomt aen den disch, geladen 
Met menschevleesch, aen spit gebraden, 
En, onder schoonen schyn 
Van heusch onthael, besloten 
By nacht den grooten dondergodt 
Al stil te stooten door den strot, 
Daer hy van slaepnat lagh begoten; 
Gelijck het wreede dier 
Lykaon hem zoo helsch onteerde, 
En hierom in een' wolf verkeerde, 
Gestraft door 't hemelsch vier: 
Wy zouden dus niet kermen 
Om Faëton, die naulijx leeft, 
  En ree de doot geladen heeft, 1335 
Te bergen, en beschermen. 
Hou draegende, en vaer slim! 1337 
Zoo wint de zoon de kim. 1338 


II. Tegenzang: 
Apollo voelt noch hoe 1339-vlgg. 
De felle pijl der dertle liefde 
Hem onlangs in het harte griefde. 
Dees wonde is naulijx toe. 
Hy voelt, het welck ons deerde, 
De nasmert en quetsuur, geleên 
  Om Peneus dochter, toenze in een' 
Laurierboom snel verkeerde. 

{==86==} {>>pagina-aanduiding<<}

Hy staeckte al 't zanggeluit, 
En hing de harp aen lauwerboomen, 
Om 't lieve pant zijn liefde ontnomen, 
  En zagh'er deerlijck uit. 
Och treffen donderslaegen 
Den zoon, alleen van hem bemint; 
Hoe zal het vaders hart zijn kint, 
Dat hemelsch pant, beklaegen! 
  Och Adelaer, verschoon, 
Verschoon toch Febus zoon. 


Slotzang: 
De schiltknaep, zwanger van Godts donder 
En blixem, acht ons klaghten niet. 
Het aerdtrijck wacht den slagh hier onder. 
  De vogel streeft al voort, en schiet 
Voorover naer de westerstreecken, 
Hy achterhaelt den zonnetoom. 1362 
Indien Jupijn koome uit te breecken 
Met donder, zal men stroom op stroom, 
Stortregens uit de lucht zien bruizen 
En koelen deze weereltkoorts, 
Dien brant van kercken, hoven, huizen, 
En Febus hooren hoe zijn toorts 1368 
In 't water kist. vertoeft niet langer. 1369 
Daer berst de lucht, van weêrlicht zwanger. 



Het vyfde bedryf.

DE FAEM. FEBUS.

Faem: 
Ick blaes klaeroen van vreught. nu weêr Iö Pean 1371 
Gezongen, dat het klincke, en 't hemelsche gespan 1372 
Den weêrgalm zevenwerf te rugg' kaets' heene en weder. 
De dolle wagenaer wort met een' ruck de veder 
De slaghpen uitgeruckt. een heele weereltplaegh, 
Een wreeder Python kreegh een zwaerder nederlaegh. 
Men eere Jupiter in kercken en in kooren. 1377 


{==87==} {>>pagina-aanduiding<<}


Febus: 
Och Faëton, helaes, ter quader uur geboren 
Tot zulck een ongeval, ter schande van mijn' naem! 
Koom herwaert aan: ontvoume, onwellekome Faem, 
Hoe deerlijck Faëton, mijne afkomst, quam te sneven. 1381-vlgg. 


Faem: 
De dondergodt quam op zijn' arent nederstreven, 
En zagh den wagenaer neêrhangen, dootsch van schroom, 
Op 't hollend radt, ontbloot van zweep, en torts, en toom, 
Beroockt, gezengt, gebraên van hitte, en afgeronnen. 1385 
Hy had de westkim en den avont schier gewonnen, 
Wanneer Jupijn, van toorne ontsteecken, brult en bruist, 
Den rooden blixem vat, in zijne rechte vuist, 
En drymael wickte van zijn oortip, drymael mickte, 1389 
Zoo vreesselijck dat zelf de Hemelschutter schrickte. 1390 
Ten leste schoot hy toe. de donder sloegh geluit. 
Zoo bluschte 't eene vier terstont het ander uit. 
De blixem sleepte een streeck van weêrlicht, blaeu als zwavel 
En root, na in zijn vlught. de slagh wert op den navel 
Der aerde zelf gevoelt. de zonnepaerden staen 
Verbaest, en steigren op elckandren blindling aen. 
Zy schudden 't juck af van den neck, een wijl aen 't roocken, 
En spatten buiten hun garreelen, nu gebroken. 
Hier leght de breidel, daer de dissel van zijne as 
Gesprongen, ginder speeck en radt. de wagen was 1400 
Gerabraeckt van dien slagh, en lagh gestroit aen stucken. 


Febus: 
Och Faëton, uw val zal vader eeuwigh drucken. 
Helaes, waer bleef mijn zoon? hoe was 't met hem gestelt? 


Faem: 
Het gouden haer gebrant. de groote schoonheit smelt, 
Gelijck een wassenbeelt, het vier te na gekomen. 
Hy stort voorover, dat zelfs hemeldieren schroomen, 
Gelijck een heldre star om hoogh by nacht verschiet, 
Eerst hangt, en twijffelt of zy vallen wil of niet, 
Hy plompt in d'Eridaen, van zulck een' slagh gebroken: 1409 

{==88==} {>>pagina-aanduiding<<}

Die spoelt den roock af van zijn aenzicht, onder 't smoocken. 
De Watergodtheên van Hesperie, begaen 1411 
Met hem, begraven 't lijck. de moeder ziet het aen, 
Met haere dochteren, en missen hunn' beschermer. 
Zy lezen 't grafschrift, flux gehouwen op den marmer. 
Hier rust de voerman van zijn vaders rijcke zon. 1415 
Italje is 't kerckhof van den stouten Faëton. 1415-16 


Febus: 
Och Faëton, mijn hart leght in uw hart begraven! 
Dat komt van al te hoogh te reuckeloos te draven. 
Hoe voer Klymene in 't endt, bezweecken door dien rou? 1419 


Faem: 
Zy smilt van groot misbaer in traenen, d'arme vrou, 
In wie de liefde noch het sterven tegensportelt. 1421 
De dry gezusters, met de voeten diep gewortelt 
In d'aerde, worden met een dorre schors bedeckt. 
De moeder ziet de schors, die over 't aenzicht treckt, 
En kust de stervenden, tot stervens toe beladen. 
Zy grijpt het vloeiend haer, maer grijpt een hantvol bladen. 
Zy pooght de popelschors te rucken van de borst: 
Maer 't is te spa, en zy t'onmaghtigh bast en korst 
Te rucken van den buick. zy ziet de poeslige armen 
Verkeert in tacken. och zy konze niet beschermen. 
De traenen biggelen, als brantsteen, in de zon. 1431 
Daer leght nu al uw hoop gesmoort in Faëton. 


Febus: 
Och, kon Klymene niet de schors van 't lichaem rucken? 


Faem: 
De dochters schreeuden: wee, ô wee, hou op van plucken. 
Verschoon ons. moeder, och, hoe scheurtge ons zoo verwoet? 
Gy breeckt de tacken; op de tacken volght het bloet, 
Als uit een versche wonde. och, leer uw leedt gedoogen. 
De boomschors sluit terwijl den mont, en luickt haere oogen. 
Toen quamer Cycnus by, de koning over 't rijck 

{==89==} {>>pagina-aanduiding<<}

Van Ligurye, in aert neef Faëton gelijck: 1440 
Dees klaeghde en jammerde om zijn bloetverwanten droever, 
Waerop de stroomgalm, langs den Eridaenschen oever, 
Hem telckens antwoorde: en dus klaegende op het ruim, 
Verandert al zijn vel en haer in zwaenepluim, 
Het lichaem in een zwaen. toen vloogh ick herwaert heene. 


Febus: 
Och Faëton, mijn zoon, och bedtgenoot Klymene, 
Och dochters, Cycnus och, och heiloos blixemvier! 
Gy Hemeluuren, brengt mijn' rouwesluier hier. 
De vreught is uit. 't is tijt mijn aengezicht te decken. 
Dees rouwesluier kan een regenboogh verstrecken, 
Waerachter Febus glans der sterfelijcken oogh 
Ontschuilt, en 't volck misgunt mijn straelen van om hoogh, 
Om hunne ondanckbaerheit. het lustme nu te treuren, 
De locken uit het hooft te trecken, 't kleet te scheuren, 
Te huilen door 't gewelf des hemels zonder endt. 
Och, dochters, popelbosch, och Faëton, geschent, 1456 
Geblixemt, och mijn zoon. och waertge noit geboren! 
Was my dit ongeluck, dit hartewee beschoren? 
Is dit rechtvaerdigheit? is 't hemelsch hof zoo dra 
Verkeert in een gerecht van wraecke en ongena? 

JUPITER. HEMELRAET. FEBUS.

Jupiter: 
Wy komen uwen rou medoogende beklaegen: 


Hemelraet: 
En wenschen u gedult en kracht om dit te draegen, 
Zoo kloeck en ongesteurt, gelijck een godtheit voeght, 1463 
Die onbezweken aen der Goden wil genoeght. 1464 


Jupiter: 
Dat's recht en billijck, en Jupijn zijn eer gegeven. 


Hemelraet: 
Men kan noch magh den wil der Goden wederstreven. 


Jupiter: 
Wat onherstelbaer is wort met geen' rou geboet. 


Hemelraet: 
Hy mat vergeefs zich af, wie hier noch tegens wroet. 


{==90==} {>>pagina-aanduiding<<}


Jupiter: 
Het tegenworstelen kan lijden slechts bezwaeren. 


Hemelraet: 
Gy stelde menighmael uw harp en taeie snaeren 
Op eenen rechten toon: nu stel uw droefheit maet, 
Ten spiegel van elck een, en schuw dit ongelaet. 1472 


Jupiter: 
Gy kunt met artsenye een anders smert verzachten. 


Hemelraet: 
Genees u zelven nu, en wil geen' raet misachten. 


Jupiter: 
Wie zijnen rou voedt, voedt eene ope wonde in 't hart. 


Hemelraet: 
Genees uw hartquetzuur, zoo raecktge uit deze smert. 


Jupiter: 
Met jammeren wort niets gebetert, niets gewonnen. 


Hemelraet: 
Men vint geen ende aen 't werck, dat telckens wort begonnen. 


Jupiter: 
Gy schud het hooft, en kunt tot geenen troost verstaen. 1479 


Hemelraet: 
Ay, zit niet langer stom: de vader spreeckt u aen. 


Jupiter: 
Wie kan u helpen, zoo de rou naer niemant luistert? 


Hemelraet: 
Legh af den sluier, die uw helderheit verduistert. 


Jupiter: 
Rijs op, rijs op. gy valt den rou te streng en straf. 1483 


Febus: 
Ick legge in eeuwigheit, ick zweer 't, den rou niet af. 


Hemelraet: 
Ay, zweer niet reuckloos. laet u raeden en gezeggen. 


{==91==} {>>pagina-aanduiding<<}


Febus: 
Zwijght stil: het is geen tijt den sluier af te leggen. 


Jupiter: 
Gy kunt de weerelt weêr verheugen in den druck. 


Febus: 
Wat weerelt, die noch lacht in Febus ongeluck? 


Hemelraet: 
De weerelt zonder u kan lust noch leven scheppen. 


Febus: 
Zy kan, tot mijn verdriet, met lust de brantklock kleppen. 


Jupiter: 
Uit hoogen noot, geensins uit lust tot uw verdriet. 


Hemelraet: 
Dat onweêr is voorby: dat's over: dat's geschiet. 


Febus: 
Het onweêr in mijn hart begint eerst op te steecken. 


Jupiter: 
Wy vlogen t'zamen hier, om dezen slagh te breecken. 


Febus: 
Wie komt'er? die my trof met zulck een' donderslagh? 


Jupiter: 
Met uw bestemminge, en een onderling verdragh. 1496 


Febus: 
'k Heb Faëtons bederf, een' moort, niet willen stemmen. 


Hemelraet: 
Het hollend zonnepaert was anders niet te temmen. 


Febus: 
Nu is het zonnepaert getemt en neêrgeleit. 
Wat eischt men meer van my? 'k verdroegh dat onbescheit. 1500 


Jupiter: 
Dat gy uw ampt bekleet, en 't weder op laet klaeren. 


Febus: 
Ick heb dat lastigh ampt bekleet een ry van jaeren, 
Van 's weerelts aenvang, en noit dagh, noit uur gerust, 

{==92==} {>>pagina-aanduiding<<}

En word dus snoot beloont. zoo u de moeite lust, 
Of iemant anders, laet hem dezen last aenvaerden, 
En, leerende den aert, de kracht der zonnepaerden, 
Gevoelen of dees knaep verdiende dus geschent 
Te leggen, die te slap den wagen heeft gement: 
En is Jupijn belust den gloênden vlammeteugel 
Te houden; dat hy leer' met blixemen den vleugel 
Van Febus lieven zoone, om zulck een stout bewint, 
Te korten: dat hy leere een' vader van zijn kint 
Berooven. Faëton, och, waertge noit geboren! 
'k Heb mijnen Faëton, mijn' Faëton verloren. 
Och Faëton, hier staet de blixem, die u trof. 
Ick wellekomde u flus met blyschap in mijn hof: 
Nu zijtge een stinckend lijck. waer zijtge toe gekomen? 
Uw zusters om uw graf, verkeert in popelboomen, 
Beschreien uwen val, en onverdiende doot. 
De moeder, die u docht te vangen in haer' schoot, 
Gelijck eene avondzon in 't zincken noch t'onthaelen, 1521 
Zagh u neêrtuimelen, en zulcke schoone straelen, 
De straelen van uw jeught, verdrincken in den vliet. 
Zy hoorde u plompen in het water. ô verdriet, 
Mijne afkomst leght'er toe. kan Febus dit vergeeten? 1525 
En wortme mijnen rou, die billijck is verweeten, 
Gelijck een ongelaet, dat geenen vader past? 1527 
En durf de Hemelraet mijn' onverzetbren last, 
Mijn al te lastigh pack, met schimpen noch bezwaeren? 
Verscheur uw rougewaet, en sluier. treck uw haeren, 
Eerst straelen, uit uw hooft. de vierde hemel schrey', 1531 
En voere in eeuwigheit hier na de roulivrey, 
Getuige van mijn' rou, al d'aerde, in rou gezeten, 
In naere duisternis verlaeten, en vergeeten, 
Gevoele wat het is, en in heeft, mijnen zoon 
Te moorden, mijne zon te raecken aen haer kroon. 
Ick zweere in eeuwigheit geene oogen toe te lichten, 
En wil voor godtheên, noch Jupijn, noch niemant zwichten. 


Jupiter: 
Nu zoon, al hoogh genoegh. bedaer en vaer niet voort. 
Gy hebt mijne onschult, en uw vaders recht gehoort. 1540 

{==93==} {>>pagina-aanduiding<<}

't Gebieden staet aen my: noch koom ick nedrigh smeecken, 
En daele uit mijnen troon zoo laegh. nu hoorme spreecken. 
Gy hoort den Hemelraet, die u ootmoedigh bidt. 
Gy ziet hoe 't menschdom droef in duisternisse zit, 
En zonder vier en licht. wat noch in d'oogen blickert, 
Is 't overschot des brants, dat noch een weinigh flickert, 
En flonckert uit zijne asch. de weerelt leght onteert. 
Zy schijnt haer' eersten vorm te derven, en gekeert 
In d'oude woestheit, en een baiert, eerst geworden. 1548-49 
Herstel 't gerabraeckte, en den wagen in zijne orden. 
Herspan de paerden, noch verbijstert, en gezengt. 
Wisch af uw traenen, en den dau, die 't oogh besprengt. 
Wy smeecken u gy wilt u naer ons bede neigen, 
Of wacht den tweeden slagh. gehoorzaem, eerwe dreigen. 
Jupijn gedooght geen schimp, noch al het godendom. 
Rijs op: wy volgen u. rijs op, de dagh is om. 1556 
Hy gaet. elck spiegle zich aen 't graf, dat jongh en out zeit: 
Italje is 't kerckhof van de reuckelooze Stoutheit. 

UIT.