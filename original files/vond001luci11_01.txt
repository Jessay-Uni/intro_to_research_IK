
   
        
           
               Lucifer. Adam in ballingschap, of Aller treurspelen treurspel. Noah, of Ondergang der eerste wereld
               Joost van den Vondel
               Editie M.A. Schenkeveld-van der Dussen
           
           
               
                   Dit bestand biedt, behoudens een aantal hierna te noemen ingrepen, een diplomatische weergave van Lucifer. Adam in ballingschap, of Aller treurspelen treurspel. Noah, of Ondergang der eerste wereld van Joost van den Vondel, in een editie van M.A. Schenkeveld-van der Dussen uit 2004. De eerste drukken van de originele werken verschenen respectievelijk in 1654, 1664 en 1667.
               
               
                   
                       p. 24, 128, 208: accolades verspreid over meerdere regels kunnen in deze digitale versie niet weergegeven worden. Daarom wordt de accolade hier, met bijbehorende tekst, op iedere regel herhaald.
                   
               
           
           
           
               vond001luci11_01
               DBNL-TEI 1
               
                   2016 dbnl / M.A. Schenkeveld-van der Dussen
               
           
           
               
           
           
               
                   
                   eigen exemplaar DBNL
               
               Joost van den Vondel, Lucifer. Adam in ballingschap, of Aller treurspelen treurspel. Noah, of Ondergang der eerste wereld (ed. M.A. Schenkeveld-van der Dussen). Bert Bakker, Amsterdam 2004
               
           
       
       
           
               Wijze van coderen: standaard
               
           
       
       
           
               Nederlands
           
       
       
           
               Lucifer. Adam in ballingschap, of Aller treurspelen treurspel. Noah, of Ondergang der eerste wereld
               Joost van den Vondel
               Editie M.A. Schenkeveld-van der Dussen
               
               
               
                   
                   
                   
               
           
           
           
           
               
           
           
               
               
           
           
           
           
       
       
           
               Lucifer. Adam in ballingschap, of Aller treurspelen treurspel. Noah, of Ondergang der eerste wereld
               Joost van den Vondel
               Editie M.A. Schenkeveld-van der Dussen
               
               
               
                   
                   
                   
               
           
           
           
           
               
           
           
               
               
           
           
           
           
       
       
           
               2016-06-02
               
                   AS
               
               colofon toegevoegd
           
       
   
   
Verantwoording 

Dit tekstbestand is gebaseerd op een bestand van de Digitale Bibliotheek voor de Nederlandse Letteren (https://www.dbnl.org)

Bron: Joost van den Vondel, Lucifer. Adam in ballingschap, of Aller treurspelen treurspel. Noah, of Ondergang der eerste wereld (ed. M.A. Schenkeveld-van der Dussen). Bert Bakker, Amsterdam 2004
 
Zie: https://www.dbnl.org/tekst/vond001luci11_01/colofon.php

In dit bestand zijn twee typen markeringen opgenomen: paginanummering en illustraties met onderschriften. Deze zijn te onderscheiden van de rest van de tekst door middel van accolades: {==13==} {>>pagina-aanduiding<<} {==Figuur. 1: Onderschrift van de afbeelding.==} {>>afbeelding<<} 




    

    
{==1==} {>>pagina-aanduiding<<}

lucifer
adam in ballingschap, of Aller treurspelen treurspel
noah, of Ondergang der eerste wereld


  

{==2==} {>>pagina-aanduiding<<}


{== afbeelding 



	
Joost van den Vondel
==} {>>afbeelding<<}
    



{==3==} {>>pagina-aanduiding<<}

JOOST VAN DEN VONDEL
LUCIFER
ADAM IN BALLINGSCHAP, of Aller treurspelen treurspel
NOAH, of Ondergang der eerste wereld
Bezorgd door
Riet Schenkeveld-van der Dussen
DELTA
UITGEVERIJ BERT BAKKER
AMSTERDAM MMIV

{==4==} {>>pagina-aanduiding<<}

Deze uitgave is mede totstandgekomen dankzij een subsidie van het Nederlands Literair Productie- en Vertalingenfonds.

© 2004 Uitgeverij Bert Bakker
Illustratie omslag (detail van) Jan Breughel en Peter Paul Rubens, Adam en Eva in het paradijs, circa 1610-1615
Illustratie frontispice portret van Vondel naar een tekening van Jan Lievens. S.a. ub Amsterdam, Prent-magazijn, Prent c 1562a Ontwerp omslag en binnenwerk Hannie Pijnappels
www.uitgeverijbertbakker.nl
isbn 90 351 2738 2/nur 307

Alle rechten voorbehouden. Niets uit deze uitgave mag worden verveelvoudigd, opgeslagen in een geautomatiseerd gegevensbestand, of openbaar gemaakt, in enige vorm of op enige wijze, hetzij elektronisch, mechanisch, door fotokopieën, opnamen of enige andere manier, zonder voorafgaande schriftelijke toestemming van de uitgever.

{==5==} {>>pagina-aanduiding<<}

INHOUD
lucifer	7
adam in ballingschap, of Aller treurspelen treurspel	115
noah, of Ondergang der eerste wereld	201
nawoord	281
verantwoording	331
bibliografie	334
illustratieverantwoording	337
verantwoording van de deltareeks	339




    

{==6==} {>>pagina-aanduiding<<}


{== afbeelding 
	
==} {>>afbeelding<<}
    



{==7==} {>>pagina-aanduiding<<}

Lucifer

praecipitemque immani turbine adegit 

{==8==} {>>pagina-aanduiding<<}





{==9==} {>>pagina-aanduiding<<}

Den onverwinnelijksten vorst en here, Den Here Ferdinandus den Derden, gekoren Roomsen Keizer, Altijd Vermeerder des Rijks. 

 1
Gelijk de goddelijke majesteit in een ongenaakbaar licht gezeten is, zo zit
 2
ook de wereldse mogendheid, die haar licht uit God schept en de Godheid
 3
afbeeldt, in haren glans verheerlijkt. Maar gelijk de Godheid, of liever 3
 4
opperste Goedheid den allerminsten en ootmoedigen met den toegang tot 4
 5
haren troon begenadigt, zo gewaardigt de tijdelijke mogendheid ook den
 6
allerkleensten dat hij zich eerbiedig voor hare voeten vernedere. Op deze
 7
hoop verstout zich mijne zanggodin, van verre, aan uwe keizerlijke ma- 7 8
jesteit op te offeren dit treurspel van Lucifer, wiens stijl wel rijkelijk de
 9
deftigheid en statigheid vereist waarvan de poëet spreekt:

Omne genus scripti gravitate Tragoedia vincit 10 
 
Hoe hoog men drave in stijl en toon, 
het Treurspel spant alleen de kroon; 


 13
Doch wat aan de vereiste hoogdravendheid des stijls ontbreekt, dat zal de 13
 14
toneelstof, titel en naam en doorluchtigheid des persoons vergoeden, die 14

{==10==} {>>pagina-aanduiding<<}
 15
hier, ten spiegel van alle ondankbare staatzuchtigen, zijn treurtoneel, den 15
 16
hemel, bekleedt, waaruit hij, die zich vermat aan Gods zijde te zitten en
 17
Gode gelijk te worden, verstoten en rechtvaardiglijk ter eeuwige duis- 18
ternisse verdoemd werd. Op dit rampzalige voorbeeld van Lucifer, den
 19
aartsengel, en eerst heerlijksten boven alle engelen, volgden sedert, bij
 20
kans alle eeuwen door, de wederspannige geweldenaars, waarvan oude
 21
en jonge historiën getuigen en tonen hoe geweld, doortraptheid en listige
 22
aanslagen der ongerechtigen, met glimp en schijn van wettigheid ver- 23
momd, ijdel en krachteloos zijn, zo lang Gods voorzienigheid de gehei- 24
ligde machten en stammen handhaaft, tot rust en veiligheid van aller- 24 25
hande staten, die, zonder een wettig opperhoofd, in gene burgerlijke
 26
gemeenschap kunnen bestaan: waarom Gods Orakel zelf, den menselij- 26 27
ken geslachte ten beste, deze mogendheid, als zijn eigen in enen adem 27
 28
bevestigt, gebiedende Gode en den keizer elk hun recht te geven. Chris- 28 29
tenrijk doorgaans gelijk een schip in de wilde zee aan alle kanten, en 29
 30
tegenwoordig van Turk en Tarter, bestormd en in nood van schipbreuke, 30
 31
vereist ten hoogste deze eendrachtige eerbiedigheid tot het keizerdom,
 32
om den algemenen erfvijand des Christennaams te stuiten en den rijksbo- 33
dem en zijne grenzen tegen den inbreuk der woeste volken te veiligen en te
 34
sterken; waarom God te danken is, dat het Hem beliefde 't gezag en de
 35
kroon des H. Roomsen Rijks, voor 's Vaders overlijden, op den jongsten 35
 36
rijksdag, in den zone, ferdinandus den vierden, te verzekeren; een
 37
zegen, waarop zo vele volken moed dragen, en de toneeltrompet van onze 37

{==11==} {>>pagina-aanduiding<<}
 38
Nederduitse zanggodinne te moediger voor den troon van Hoogduits- 38 39
land den overwonnen Lucifer in Michaëls triomfstaatsie ommevoert.
 40
uwe keizerlijke
 41
majesteits
 42
allerootmoedigste dienaar
 43
j.v. vondel.



{==12==} {>>pagina-aanduiding<<}

Op de afbeeldinge van Keizerlijke Majesteit, Ferdinandus den Derden; Toen Joachimus Sandrart van Stockau mij uit Wenen in Oostenrijk zijn Majesteits afbeeldinge, met haar loofwerk en sieraden vereerde 

Deus nobis haec otia fecit


De zon van Oostenrijk verheft haar schone stralen 1 
uit schaduwen van kunst veel schoner in elks oog, 2 
dewijl ze, in haren troon gestegen hemelhoog, 
zich niet ontziet zo laag op ons gezicht te dalen. 4 
De derde ferdinand, geschapen tot regeren, 
gelijk een tweede August, en Vader van de peis, 
zijn zoon de heirbaan wijst naar 't hemelse paleis, 
en leert met wapenen van vrede triomferen. 
Gezegend is het rijk, gezegend zijn de volken, 
waar zijn voorzienigheid genadig 't oog op houdt, 
en hem de weegschaal wordt van 't heilig recht betrouwd. 

{==13==} {>>pagina-aanduiding<<}

Een arend brocht zijn zwaard en scepter uit de wolken. 
Een kroon versiert het hoofd, ter heerschappij gewijd: 13 
dit hoofd versiert de kroon, en schept een gulden tijd. 





{==14==} {>>pagina-aanduiding<<}

Berecht aan alle kunstgenoten, en Begunstigers der Toneelspelen.

 1
Hier wordt u, om uwen kunstijver weder t' ontsteken, en uwen geest tef- 1 2
fens te stichten en te verkwikken, het heilig treurtoneel dat den hemel
 3
afbeeldt, opgeschoven. De grote Aartsengelen, Lucifer en Michaël, elk
 4
met hunne aanhangelingen van wederzijde gesterkt, komen de stellaadje 4
 5
stofferen en hun rollen spelen. Het toneel en de personaadjen zijn zeker
 6
zodanig en zo heerlijk dat ze enen heerlijker stijl vereisen en hoger laarzen 6
 7
dan ik haar weet aan te trekken. Niemand die de spraak van d' onfeilbare
 8
orakelen des goddelijken Geests verstaat, zal oordelen dat wij een ge- 8 9
dichtsel van Salmoneus bijbrengen, die midden in Elis, Jupijn, op zijnen 9
 10
wagen en metalen brug, braverende en met een brandende fakkel den
 11
bliksem en donder nabootsende, van den donder geslagen werd; nochte 11
 12
wij vernieuwen hier geen grijze fabel van den Reuzenstrijd, onder wiens
 13
schorse de poëzij hare toehoorders reukeloze verwaandheid en Godloze 13
 14
kerkschenderijen zocht te verleren en natuurkennis in te boezemen; 14
 15
namelijk, dat lucht en winden, in den hollen buik en het zwavelachtige
 16
ingewand der aarde besloten, bij wijlen ademtocht zoekende, met geweld
 17
van geborsten steenrotsen, smook, en rook, en vlammen, en aardbevin- 18
gen, en schrikkelijk geluid, uitbersten, en hemelhoog opgestegen, in het
 19
neerstorten, den grond van land en zee met asse en stenen bestulpen en
 20
ophopen. Onder de profeten verzekeren ons van den afval des Aartsen- 21
gels en zijnen aanhang, Izaïas en Ezechiël; bij den Evangelist, Christus, 21

{==15==} {>>pagina-aanduiding<<}
 22
het allerwaarachtigste orakel, ons met ene stem uit den hemel bevolen te 22
 23
horen; en endelijk Judas Thaddeus, zijn getrouwe apostel; welker spreu- 23 24
ken waardig zijn in eeuwig diamant en waardiger in onze harten geprint
 25
te worden. Izaïas roept: O Lucifer, die vroeg opgingt, hoe zijt ge ter aarde 25
 26
geploft? Die de volken kwetste, in uw harte spraakt: ‘Ik wil in den hemel
 27
stijgen, mijnen stoel boven Gods gestarnte verheffen, op den berg des ver- 28
bonds aan de noordzijde zitten. Ik wil boven de hoge wolken steigeren,
 29
den Allerhoogsten gelijk worden.’ Maar gij zult ter helle toe, in den poel
 30
des afgronds, vernederd worden. God spreekt door Ezechiël aldus: Gij 30
 31
zijt een uitgedrukte gelijkenis, vol wijsheid, en volkomen schoon. Gij
 32
waart in de weelde van Gods paradijs bekleed met allerhande kostelijke
 33
stenen, sardis en topazen en jaspis en chrysolieten en onyx en beril, saffier
 34
en karbonkel en smaragden: goud was uw sieraad. Op den dag uwer
 35
scheppinge waren uwe schalmeien vaardig. Gij breidde u uit gelijk een
 36
beschaduwende Cherubijn en ik zette u op Gods berg. Gij wandelde mid- 36 37
den onder de blakende stenen. Gij waart volschapen in uwen tred, van
 38
den dage uwer scheppinge aan totdat men u op boosheid betrapte. Beide
 39
deze spreuken zijn, naar den letterlijken zin, d' een van den koning van
 40
Babylon, d' ander van den Koning van Tyrus te verstaan, die, bij Lucifer
 41
in hunne heerlijkheid en hoogmoed geleken, bestraft en gedreigd worden.
 42
jesus Christus ziet mede op den val van den weerspannigen Lucifer, daar
 43
hij zegt: Ik zag den Satan, gelijk enen bliksem, uit den hemel vallen, en 43
 44
Thaddeus ontvouwt den afval der Engelen, en hun misdaad, en de straf
 45
daarop gevolgd, zonder enige bewimpelinge, beknopt op deze wijze: 45
 46
Doch hij heeft de Engelen die hunne hoogheid niet bewaarden maar hun 46
 47
behuizinge verlieten, met eeuwige banden van duisternisse, tegen het oor- 47 48
deel des groten Gods bewaard. Wij stuiten dan met deze gouden spreu-
{==16==} {>>pagina-aanduiding<<}
 49
ken, en inzonderheid met Judas Thaddeus, leerling en afgezant des he- 49 50
melsen Leraars en Konings aller koningen, gelijk op enen diamanten
 51
schild alle de pijlen der ongelovigen, die de zekerheid van der geesten
 52
afval zouden durven in twijfel trekken. Behalve dit onderstut ons ten
 53
overvloede doorgaans d' eendrachtige en eerwaardigste aloudheid der 53
 54
godvruchtige oudvaderen, die in den grond dezer geschiedenisse overeen
 55
stemmen. Doch om de kunstgenoten niet op te houden, zullen we ons met
 56
drie plaatsen genoegen. D' eerste getrokken uit den heiligen Cypriaan, 56
 57
bisschop en martelaar te Carthago, waar hij schrijft: Hij, die te voren
 58
door een Engelse Majesteit ondersteund, Gode aangenaam en waard was,
 59
borst, toen hij den mens naar Gods beeld geschapen zag, door enen boos
 60
aardigen naarijver uit, hem door ingeven van dien naarijver niet eer ten
 61
val brengende voordat hij zelf door dien naarijver ter neergestort lag,
 62
gevangen eer hij ving, bedorven was eer hij hem bedorf; terwijl hij, van
 63
Nijdigheid aangeprikkeld, den mense van de genade der onsterfelijkheid,
 64
hem geschonken, beroofde, en zelf ook verloor hetgene hij tevoren had- 65 65
de. De grote Gregorius bestelt ons de tweede spreuk: Deez' afvallige en- 66
gel, geschapen om boven d' andere regimenten der Engelen uit te blinken,
 67
is door zijn hovaardij zulks ter neder gestort dat hij nu de heerschappije
 68
der standvastige engelen onderworpen blijft. Het derde en leste bewijs
 69
scheppen wij uit de predikatiën van den honingvloeienden Bernardus: 69
 70
Schuwt de hovaardij, ik bidde u, schuwt ze toch. D' oorsprong van alle
 71
overtredinge is hovaardij, die Lucifer zelf, klaarder dan alle starren uit- 72
blinkende, met een eeuwige duisternisse heeft verdonkerd. Zij heeft niet
 73
alleen enen engel, maar den oppersten van alle engelen in enen duivel ver- 74
anderd. De Hovaardij en Nijdigheid, twee oorzaken of aanstokers van
 75
dezen afgrijselijken brand van tweedracht en oorloge hebben wij uitge- 76
drukt onder het gespan van twee bestarnde dieren, den Leeuw en den 76
 77
Draak, die voor Lucifers oorlogswagen gespannen, hem tegen God en
 78
Michaël aanvoeren, aangezien deze dieren twee zinnebeelden van deze
 79
hoofdgebreken verstrekken. Want de leeuw, der dieren koning, gemoe- 80
digd door zijne krachten, acht uit verwaandheid niemand boven zichzel- 81
ven en de Nijdigheid kwetst met hare tong den benijden van verre, gelijk

{==17==} {>>pagina-aanduiding<<}
 82
de draak met het schieten van zijn vergif zijnen vijand van verre kwetst. 82
 83
Sint Augustijn, deze twee hoofdgebreken Lucifer toe-eigenende, maalt 83
 84
ons den aard derzelve levendig af en zeit dat de hovaardij is een liefde tot
 85
zijn eigen grootsheid, maar de nijdigheid een haatster van een anders
 86
geluk, waaruit klaar genoeg blijkt wat hieruit geboren wordt: want een
 87
iegelijk, zeit hij, die zijn eigen grootsheid bemint, benijdt zijns gelijken, 87
 88
naardien ze met hem gelijkstaan; of benijdt zijnen minder, opdat die hem
 89
niet gelijk werde; of die groter zijn dan hij, omdat ze boven hem staan.
 90
Nu, dewijl de dieren zelf van verdoemde geesten misbruikt en bezeten
 91
worden, gelijk in den aanvang de paradijsslang, en in de heileeuwe de 91
 92
zwijnskudden, die met een groot gedruis in zee stortten en dewijl de 92
 93
gestarnten aan den hemel zelfs bij dieren afgetekend ook bij de profeten
 94
gedacht worden (gelijk de Pleiades of Zevenstar, en Arcturus, Orion, en
 95
Lucifer), zo gelieve het u de weligheid en leerzaamheid der toneelpoëzije 95
 96
te vergeven dat de rampzalige geesten zich op ons toneel hiermede wape- 97
nen en verweren: want den helsen gedrochten niets eigener is dan slimme
 98
treken, en het misbruik der schepselen en elementen tot afbreuk van 98
 99
d' ere en den naam des Allerhoogsten, zoverre Hij dit gehengt. Sint Jan, in 99
 100
zijne Openbaringe, beeldt de hemelse geheimenissen en den strijd in den
 101
hemel door den draak uit, wiens staart nasleepte het derde deel der star- 102
ren, bij de godgeleerden op d' afvallige engelen geduid; waarom men in 102
 103
poëzije de gebloemde wijze van spreken niet al te neuswijs behoort te zif- 103

{==18==} {>>pagina-aanduiding<<}
 104
ten, nochte naar de scherpzinnigheid der schoollessen te regelen. Ook 104
 105
moeten wij onderscheiden de tweederhande personaadjen die dit toneel
 106
betreden, namelijk kwaadwillige en goede engelen, die eenieder hun eigen
 107
rol spelen; gelijk Cicero en de voegelijkheid zelf ons elke persoonaadje,
 108
naar heuren staat en aard, leren uitbeelden. Ondertussen ontkennen wij
 109
geenszins dat heilige stof den toneeldichter nauwer verbindt en intoomt
 110
dan wereldse historiën of heidense verziersels; onaangezien d' oude en 110
 111
befaamde handvest der poëzije, bij Horatius Flaccus in zijne Dichtkunste 111
 112
met deze vaarzen uitgedrukt:

De schilder en poëet ontvingen beid' een macht 
van alles te bestaan wat elk zich dienstig acht. 


 115
Doch hier dient inzonderheid aangetekend hoe wij, om den naarijver der
 116
hoogmoedige en nijdige geesten te heftiger t' ontsteken, den engelen de
 117
geheimenis van het toekomende mensworden des Woords, door den aarts- 118
engel Gabriël, gezant en geheimenistolk der Godheid, enigszins ontdek- 119
ken; hierin (onder verbeteringe) volgende, niet het gevoelen der meesten,
 120
maar sommiger godgeleerden, naardien dit ons treurtafereel rijker stof en
 121
luister bijzet; zonder dat wij evenwel, in dit punt noch in andere omstan- 122
digheden van oorzaken, tijd, plaatse en wijze (waarvan wij ons dienden,
 123
om dit treurspel krachtiger, heerlijker, gevoegelijker en leerzamer uit te
 124
voeren) de rechtzinnige waarheid opzettelijk willen in het licht staan, of

{==19==} {>>pagina-aanduiding<<}
 125
iets naar ons eigen vonden en goeddunken, vaststellen. Sint Pauwels, 125
 126
Gods geheimenisschrijver aan de Hebreeën, verheft zelf, benijdenswaar- 126 127
dig genoeg tot afbreuk van het rijk der logenen en verleidende geesten, de
 128
heerlijkheid, macht en Godheid van het mens-geworden Woord, door
 129
zijn uitstekendheid boven alle engelen, in naam, in zoonschap en erfge- 130
naamschap, in het aanbidden der engelen, in zijne zalvinge, in zijne ver- 131
heffinge aan Gods rechterhand, in de eeuwigheid zijner heerschappije als
 132
een koning over de toekomende wereld en de oorzaak en het einde aller
 133
dingen en een gekroond hoofd der mensen en engelen, zijne aanbidders,
 134
Gods boden, en geesten, gezonden ten dienst der mensen, erfgenamen der
 135
zaligheid, welker natuur Gods Zoon, de engelen voorbijgaande, in het
 136
bloed van Abraham aanneemt. Bij gelegenheid van deze onschuld acht ik 136
 137
niet ongerijmd hier terloops iets aan te roeren tot onschuld van toneel en
 138
toneeldichteren die bijbelstof voorstellen, naardien ze bijwijlen opspraak 138
 139
onderworpen zijn; gelijk trouwens 's mensen zinnelijkheid verscheiden is,
 140
en d' ongelijke getemperdheid der hersenen veroorzaakt dat d' een trek 140
 141
tot een zelve zaak heeft die den anderen tegen het hart steekt. Alle eerlijke
 142
kunsten en oefeningen hebben hare beijveraars en tegenwrijters, ook hun
 143
recht gebruik en misbruik. De heilige treurspeldichters hebben onder de
 144
oude Hebreeën tot hun voorbeeld den poëet Ezechiël, die den uittocht der 144
 145
twaalf stammen uit Egypten in Grieks nagelaten heeft; onder d' eerwaar-
{==20==} {>>pagina-aanduiding<<}
 146
dige oudvaders hebben zij het grote licht uit den Oosten, Gregorius Na- 146 147
zianzener, die zelf den Gekruisten Verlosser in Griekse toneelvaarzen uit- 148
beeldde; gelijk wij nog van wijlen den koninklijken gezant, Hugo de 148
 149
Groot, dat grote licht der geleerdheid en vromigheid onzer eeuwe, Sint
 150
Gregorius' spoor nastrevende, voor zijn treurspel van den Gekruisten, in
 151
Latijn beschreven en dien onverganklijken en stichtigen arbeid eer en
 152
dankbaarheid schuldig blijven. Onder d' Engelse onroomsen heeft de ge- 153
leerde pen van Richard Baker Lucifer en al den handel der oproerige gees- 153 154
ten, ook vrij breed in 't rijmeloos uitgestreken. Wel is waar dat de Vaders 154
 155
der oude kerke de gekristende toneelspeelders buiten de gemeenschap der 155
 156
Kerke keerden en het toneelspel van dien tijd heftig bestreden, maar let
 157
men er wel op, de tijd en reden van dien was heel anders gelegen. De
 158
wereld lag toen nog diep, op vele plaatsen, in heidense afgoderije verzon- 159
ken. De grond des Christendoms was nog onbestorven, en de toneelspe- 159 160
len werden Cybele, der gedroomde goden moeder, een grote afgodinne,
 161
ter ere gespeeld en gehouden voor een verdienstig middel om hierdoor
 162
landplagen van den hals des volks af te keren. Sint Augustijn getuigt hoe 162
 163
de heidense aartspriester, een bedienaar van Numa's instellingen en afgo- 163 164
dendienst, te Rome ter oorzake van een zware pest, de toneelspelen eerst
 165
instelde en door zijn gezag bekrachtigde. Scaliger zelf bekent dat ze om de 165
 166
gezondheid des volks te verwerven door ingeven van de Sibylle ingesteld 166

{==21==} {>>pagina-aanduiding<<}
 167
waren; in voegen dat dit spelen eigenlijk strekte tot een krachtig voedsel 167
 168
van de blinde afgoderije des heidendoms en verheffinge der afgoden; een
 169
ingekankerde gruwel, wiens uitroeien den eersten kruishelden en de ge- 170
durig worstelende kerke op zoveel zweet en bloed stond, maar nu lang
 171
uitgestorven gene voetstappen in Europa laat. Dat dan de H. oudvaders
 172
die tonelen hierom en tegelijk om het bederf der zeden en andere open- 173
bare en schaamteloze misbruiken van naakte jongelingen, vrouwen en
 174
maagden en andere vuiligheden bestraften, was nodig en loflijk, gelijk het
 175
in dien gevalle nog zoude zijn. Dit nu overgeslagen, laat ons het nut en 175
 176
den oorbaar van stichtelijke en vermakelijke spelen niet te licht wegwor- 176 177
pen. Heilige en eerlijke voorbeelden dienen ten spiegel om deugd en god- 177 178
vruchtigheid t' omhelzen; gebreken en d' elenden, daaraan gehecht, te 178
 179
schuwen. Het wit en oogmerk der wettige treurspelen is de mensen te ver- 179 180
morwen door schrik en medogen. Scholieren en opluikende jonkheid 180
 181
worden door spelen in talen, welsprekendheid, wijsheid, tucht en goede
 182
zeden en manieren, geoefend, en dit zet in de tere gemoeden en zinnen, 182
 183
een plooi van voegelijkheid en geschiktheid, die hun tot in den ouderdom
 184
toe bijblijven en aanhangen: ja het gebeurt bijwijlen dat overvliegende 184
 185
vernuften, bij gene gemene middelen te buigen noch te verzetten, door 185
 186
spitsvondigheden en hoogdravenden toneelstijl geraakt en buiten hun 186
 187
eigen vermoeden getrokken worden, gelijk een edele luitsnaar geluid 187
 188
geeft en antwoordt, zodra heur weergade van dezelve nature en aard en
 189
op enen gelijken toon en andere luit gespannen, getokkeld wordt van een

{==22==} {>>pagina-aanduiding<<}
 190
geestige hand, die, al spelende, den tuimelgeest uit enen bezeten en ver- 191
stokten Saul drijven kan. De historiën der eerste kerke bezegelen dit met
 192
de gedenkwaardige voorbeelden van Genesius en Ardaleo, beiden toneel- 192 193
speelders, in den schouwburg door den H. Geest verlicht en bekeerd; ter- 193 194
wijl ze, onder het spelen, den christensen godsdienst willende beschim- 195
pen, overtuigd wierden van de waarheid die ze geleerd hadden uit hun
 196
deftige speelrollen, doorgaans beter gestoffeerd met pit van wijsheid dan 196
 197
laffe redenen, urenlang in den wind gestrooid en eer verdrietig dan leer- 197 198
zaam. Men worpt ons ten opzichte van bijbelstoffe voor dat men geen
 199
spel met heilige zaken behoorde te spelen en zeker, dit zou wat schijns 199
 200
hebben in onze tale, die juist het woord van spel medebrengt, maar wie
 201
slechts een woord of anderhalf Grieks kan uitstamelen, weet wel dat dit
 202
woord bij Grieken en Latijnen geen gebruik heeft in dien zin: want tra- 203
goedia is een koppelwoord, en betekent eigenlijk bokkenzang naar der
 204
herderen wedgezangen, ingesteld om met zingen enen bok te winnen, uit
 205
welke gewoonte de treurzangen en sedert de toneelspelen, hunnen oor- 206
sprong namen; en wil men ons immers dus ongenadig knuffelen om het 206
 207
woord spel, waar blijven we dan met orgelspel, Davids harp- en zangspel,
 208
en het spel van tien snaren, en ander fluit- en snarenspel, bij verscheiden- 208 209
heid van onroomsen, in hunne vergaderingen ingevoerd?
 210
Wie dan dit onderscheid vat, zal wel, het misbruik der toneelkunste
 211
bestraffende, het rechtmatig gebruik niet ongenadig vallen en dezen heer- 212
lijken, ja goddelijken vond, een eerlijke uitspanninge en honigzoete ver- 212 213
kwikkinge van 's levens moeielijkheden, de jeugd en kunstbeminnende
 214
burgerije niet misgunnen; opdat wij, hierdoor gemoedigd. Lucifer met
 215
meer ijver ten treurtonele voeren, waar hij, endelijk, van Gods bliksem 215
 216
getroffen, ter helle stort, ten klaren spiegel van alle ondankbare staat- 217
zuchtigen, die zich stoutelijk tegen de geheiligde machten en majesteiten
 218
en wettige overheden durven verheffen.



{==23==} {>>pagina-aanduiding<<}

Inhoud

 1
Lucifer, d' Aartsengel, opperste, en doorluchtigste boven alle engelen, ho- 1 2
vaardig en staatzuchtig, uit blinde liefde tot zijn eigen, benijdde Gods 2
 3
onbepaalde grootheid, ook den mens, naar Gods beeld geschapen en in 3
 4
het welig paradijs met de heerschappije des aardbodems begiftigd. Hij be- 5
nijdde God en den mens te meer, toen Gabriël, Gods heraut, alle engelen
 6
voor dienstbare geesten verklaarde en de geheimenissen van Gods toeko- 7
mende mensworden hun ontdekte; waardoor, het engelsdom voorbijge- 7 8
gaan, de waarachtige menselijke natuur met de Godheid verenigd, een ge- 8 9
lijke macht en majesteit te verwachten stond: waarom de hovaardige en
 10
nijdige geest, pogende zichzelven Gode gelijk te stellen en den mens bui- 10 11
ten den hemel te houden, door zijne medestanders ontelbare engelen 11
 12
oprokkende, wapende en tegen Michaël, 's hemels veldheer en zijne heir- 12 13
krachten, onaangezien Rafaëls waarschuwinge, aanvoerde en afgestre- 13 14
den, na de neêrlaag, uit wrake den eersten mens en in hem alle zijne nako- 15
melingen, ten val brocht en hij zelf met zijne weerspannelingen ter helle
 16
gestort, en eeuwig verdoemd werd.

 17
Het toneel is in den hemel.



{==24==} {>>pagina-aanduiding<<}

Personaadjen


belzebub } wederspannige oversten

belial } wederspannige oversten

apollion } wederspannige oversten

gabriël, Gods geheimenistolk

rei van engelen

lucifer, stedehouder

luciferisten, oproerige geesten

michaël, veldheer

rafaël, beschermengel

uriël, Michaëls schildknaap





{==25==} {>>pagina-aanduiding<<}

Eerste bedrijf

belzebub, Belial, Apollion


belzebub 
Mijn Belial ging hene op lucht en vleugels drijven 
om uit te zien, waar onze Apollion mag blijven. 
Vorst Lucifer zond hem, tot dezen tocht bekwaam, 
naar 't aardrijk, opdat hij eens nader kennis naam' 
van Adams heil en staat, waarin d' Almogendheden 5 
hem stelden. Het wordt tijd om weder van beneden 
te keren hier ter stede: ik gis, hij is niet veer. 
Een wakker dienaar vliegt op 't wenken van zijn heer 
en stut zijn meesters troon getrouw met hals en schouder. 




belial 
Heer Belzebub, gij raad van 's hemels stedehouder, 
hij steigert steil, van kreits in kreits, op ons gezicht. 11 
Hij streeft den wind voorbij en laat een spoor van licht 
en glansen achter zich, waar zijn gezwinde wieken 
de wolken breken. Hij begint onz' lucht te rieken 
in enen andren dag en schoner zonneschijn, 
waar 't licht zich spiegelt in het blauwe kristallijn. 16 
De hemelkloten zien met hun gezicht, van onder, 17 
terwijl hij rijst, hem na, eenieder in 't bijzonder, 
verwonderd om dien vaart en goddelijken zwier, 

{==26==} {>>pagina-aanduiding<<}

die hun geen engel schijnt, maar eer een vliegend vier. 20 
Geen star verschiet zo snel. Hier komt hij aangestegen 
met enen gouden tak en heeft de steile wegen 22 
voorspoedig afgeleid. 




belzebub 
Wat brengt Apollion? 




apollion 
Heer Belzebub, ik heb zo vlijtig als ik kon 
het laag gewest bespied en offer u de vruchten, 
zo diep beneden ons in andre zon en luchten 
gesproten: oordeel, uit de vruchten, van het land 
en van den hof, door God gezegend en geplant 28 
tot wellust van den mens. 29 




belzebub 
Ik zie de gouden bladen 
met perlen van de lucht, den zilvren dauw, geladen. 
Hoe lieflijk riekt dit loof, dat zijne verfbehoudt! 31 
Hoe gloeit dit vrolijk ooft van karmozijn en goud! 32 
't Waar' jammer zo men dit ontwijdde met de handen. 33 
't Gezicht bekoort den mond. Wie zou niet watertanden 
naar aardse lekkernij? Hij walgt van onzen dag 
en hemels mann', die 't ooft der aarde plukken mag. 36 
Men zou ons paradijs om Adams hof verwensen. 37 
't Geluk der engelen moet wijken voor de mensen. 



{==27==} {>>pagina-aanduiding<<}



apollion 
Nietwaar, heer Belzebub? Al schijnt de hemel hoog, 
wij leggen veel te laag. Hetgeen ik met mijn oog 
gezien heb, mist me niet. 't Vermaak van 's werelds hoven, 41 
een enig Eden, gaat ons paradijs te boven. 




belzebub 
Laat horen wat ge zaagt, wij luistren samen toe. 




apollion 
'k Verzwijg mijn henevaart, om niet te reppen hoe 
gezwind ik nedersteeg en zonk door negen bogen, 
die sneller dan een pijl, rondom hun midpunt vlogen. 
Het rad der zinnen kan zo snel niet ommeslaan 47 
in onz' gedachten, als ik, lager dan de maan 
en wolken afgegleên, bleef hangen op mijn pennen, 49 
om 't oosterse gewest en landschap t' onderkennen, 50 
op 't aanzicht van den kloot, waar d' oceaan om spoelt, 51 
waarin zo menig slag van zeegedrochten woelt. 
Van verre zag men hier een hogen berg verschieten, 53 
waaruit een waterval, de wortel van vier vlieten, 54 
ten dale nederbruist. Wij streken steil en schuin 
voorover met ons hoofd en rustten op de kruin 
des bergs, vanwaar men vlak de zalige landouwen 
der onderwereld en haar weelde kon aanschouwen. 58 




belzebub 
Nu schilder ons den hof en zijn gestaltenis. 



{==28==} {>>pagina-aanduiding<<}



apollion 
De hof valt rond, gelijk de kloot der wereld is. 
In 't midden rijst de berg, waaruit de hoofdbron klatert, 
die zich in vieren deelt en al het land bewatert, 
geboomte en beemden laaft en levert beken uit 
zo klaar gelijk kristal, waar geen gezicht op stuit. 64 
De stromen geven slib en koesteren de gronden. 65 
Hier worden onyxsteen en bdellion gevonden. 66 
Hoe klaar de hemel ook van starren blinkt en barnt, 67 
hier zaaide vrouw Natuur in stenen een gestarnt 68 
dat onze starren dooft. Hier blinkt het goud in d' aderen. 
Hier wou Natuur haar schat in énen schoot vergaderen. 




belzebub 
Wat zweeft er voor een lucht, waarbij dat schepsel leeft? 




apollion 
Geen engel onder ons zo zoet een adem heeft 
gelijk de frisse geest, die hier den mens bejegent, 
het aangezicht verkwikt en alles streelt en zegent: 
dan zwelt de boezem der landouw van kruid en kleur, 
en knop en telg en bloem en allerhande geur. 
De dauw ververst ze 's nachts. Het rijzen en het dalen 
der zonne weet zijn maat en matigt zo haar stralen 
naar eis van elke plant dat allerhande groen 
en vrucht gevonden wordt in enerlei seizoen. 




belzebub 
Nu maal me de gedaante en 't wezen van de mensen. 




apollion 
Wie zou ons engelsdom voor 't mensdom willen wensen, 82 
wanneer men schepsels ziet die 't al te boven gaan, 
en onder wiens gezag alle andre dieren staan. 

{==29==} {>>pagina-aanduiding<<}

Ik zag den ommegang van honderdduizend dieren, 
die op het aardrijk treên, of in de wolken zwieren, 
of zwemmen in den stroom, zo ieder is gewend, 
en leven schept in zijn bijzonder element. 
Wie zou eenieders aard en eigenschappen ramen 
als Adam? Want hij gaf ze op ene rij haar namen. 90 
De bergleeuw kwispelde hem aan met zijnen staart, 
en loeg den meester toe. De tiger lei zijn aard 
voor 's konings voeten af. De landstier boog zijn horen 
en d' olifant zijn snuit. De beer vergat zijn toren. 
Griffoen en adelaar kwam luistren naar dien man. 95 
Ook draak en Behemoth en zelfs Leviatan. 96 
Nog zwijg ik welk een lof den mens wordt toegezongen 
en toegekwinkeleerd van 't lustprieel vol tongen; 98 
terwijl de wind in 't loof, de beek langs d' oevers speelt, 
en ruist op een muziek, dat nimmer 't hart verveelt. 
Had zich Apollion in zijnen last gekweten, 101 
hij had ons hemelrijk in Adams rijk vergeten. 




belzebub 
Wat dunkt u van het paar, dat gij beneden zaagt? 




apollion 
Geen schepsel heeft omhoog mijn ogen zo behaagd 
als deze twee omlaag. Wie kon zo geestig strengelen 
het lichaam en de ziel en scheppen dubbele engelen, 106 
uit kleiaarde en uit been. Het lichaam, schoon van leest, 107 
getuigt des Scheppers kunst, die blinkt in 't aanschijn meest, 108 

{==30==} {>>pagina-aanduiding<<}

den spiegel van 't gemoed. Wat lid mij kon verbazen, 109 
ik zag het beeld der ziele in 't aangezicht geblazen. 
Bezit het lijf iets schoons, dat vindt men hier bijeen. 
Een Godheid geeft haar glans door 's mensen ogen heen. 
De redelijke ziel komt uit zijn tronie zwieren. 113 
Hij heft, terwijl de stomme en redeloze dieren 
naar hunne voeten zien, alleen en trots het hoofd 
ten hemel op naar God, zijn Schepper, hoog geloofd. 




belzebub 
Hij looft hem niet vergeefs voor zoveel rijke gaven. 117 




apollion 
Hij heerst, gelijk een god, om wien het al moet slaven. 
D' onzichtbre ziel bestaat uit geest en niet uit stof. 
Z' is heel in ieder lid, het brein verstrekt haar hof. 120 
Zij leeft in eeuwigheid en vreest noch roest noch schennis. 
Z' is onbegrijpelijk. Voorzichtigheid en kennis, 122 
en deugd en vrijen wil bezit ze in eigendom. 
Voor hare majesteit staan alle geesten stom. 
De wijde wereld zal eerlang van mensen krielen. 
Zij wacht, uit luttel zaads, een rijken oogst van zielen; 
En hierom huwde God den man aan zijn mannin. 




belzebub 
Wat dunkt u van zijn ribbe en lieve gemalin? 




apollion 
Ik dekte mijn gezicht en ogen met mijn vleugelen, 
om mijn gedachten en genegendheên te teugelen, 130 
zodra zij mij gemoette, als Adam met der hand 
haar leidde door het groen. Bijwijlen hield hij stand, 132 
beschouwde ze overzij en onder dat belonken 133 

{==31==} {>>pagina-aanduiding<<}

begon een heilig vier zijn zuivre borst t'ontvonken. 
Dan kuste hij zijn bruid en zij den bruidegom, 
dan ging de bruiloft in met enen wellekom 136 
en brand van liefde, niet te melden maar te gissen, 
een hoger zaligheid, die d'engelen nog missen. 
Hoe arm is enigheid! wij kennen geen gespan 
van tweederhande kunne, een jonkvrouw en een man. 
Helaas! Wij zijn misdeeld: wij weten van geen trouwen, 
van gade of gading, in een hemel, zonder vrouwen. 142 




belzebub 
Zo wordt er mettertijd een wereld aangeteeld? 




apollion 
Door een genot van 't schoon, in 's mensen brein gebeeld 144 
en ingedrukt met kracht van d'opgespannen zinnen. 
Dat houdt dit paar verknocht. Hun leven is beminnen 
en wederminnen met een onderlingen lust, 
Onendelijk gelest en nimmer uitgeblust. 148 




belzebub 
Nu pas me deze bruid naar 't leven af te malen. 149 




apollion 
Dit eist natuurs penseel, geen verf, maar zonnestralen. 
De man en vrouw zijn bei volschapen, even schoon 
van top tot teen. Met recht spant Adam wel de kroon 
door kloekheid van gedaante en majesteit van 't wezen, 153 
als een ter heerschappij des aardrijks uitgelezen. 154 
Maar al wat Eva heeft vernoegt haar bruigoms eis: 155 
der leden tederheid, een zachter vel en vleis, 

{==32==} {>>pagina-aanduiding<<}

een vriendelijker verf, aanminnigheid der ogen, 
een minnelijke mond, een uitspraak, wiens vermogen 158 
bestaat in eedler klank; twee bronnen van ivoor 159 
en wat men best verzwijge, eer dit een geest bekoor'. 
Bejegent engelen, hoe schoon ze uw oog behaagden, 161 
het zijn wanschapenheên bij 't morgenlicht der maagden. 162 




belzebub 
Het schijnt gij blaakt van minne om 't vrouwelijke dier. 




apollion 
Ik heb mijn slagveer in dat aangename vier 
gezengd. Het viel me zwaar van onder op te stijgen, 
te roeien, om den top van Englenburg te krijgen. 166 
Ik scheidde, doch met pijn en zag wel driewerf om. 
Nu blinkt geen Serafijn in 't hemels heiligdom 
als deze in 't hangend haar, een gouden nis van stralen, 
die schoon gewaterd van den hoofde nederdalen 170 
en vloeien om den rug. Zo komt ze als uit een licht 
tevoorschijn en verheugt den dag met haar gezicht. 
Laat perle en perlemoer u zuiverheid beloven, 
haar blankheid gaat de perle en perlemoer te boven. 




belzebub 
Wat baat al 's mensen roem, indien zijn schoonheid smelt 
en endelijk verwelkt, gelijk een bloem op 't veld? 176 




apollion 
Zolang die hof beneên niet ophoudt ooft te geven, 
zal dit gezaligd paar bij zulk een appel leven 178 
die daar in 't midden groeit, bevochtigd van den stroom, 
waarbij de wortel leeft. Deez' wonderbare boom 

{==33==} {>>pagina-aanduiding<<}

wordt 's levens boom genoemd. Zijn aard is onbederflijk. 181 
Hierdoor geniet de mens hef eeuwig en onsterflijk, 
en wordt den engelen, zijn broederen, gelijk, 
ja, overtreft ze in 't eind en zal zijn macht en rijk 
verbreiden overal. Wie kan zijn vleugels korten? 
Geen engel heeft de macht zijn wezen uit te storten 
in duizendduizenden, in een oneindig tal. 
Nu overreken eens wat hieruit worden zal. 188 




belzebub 
De mens is machtig dus ons over 't hoofd te wassen. 189 




apollion 
Zijn wasdom zal ons haast verschrikken en verrassen. 190 
Al duikt zijn heerschappij nu lager dan de maan, 
al is die macht bepaald, hij zal al hoger gaan, 
om zijnen stoel in top der hemelen te zetten. 
Zo God dit niet belet, hoe kunnen wij 't beletten? 
Want God bezint den mens en schiep het al om hem. 195 




belzebub 
Wat hoor ik? Een bazuin? Gewis hier wil een stem 196 
op volgen: zie eens uit, terwijl we hier verbeien. 




apollion 
D' Aartsengel Gabriël, gevolgd van 's hemels reien, 
genaakt in 's Hoogsten naam, om uit den hogen troon 
t' ontvouwen, als heraut, hetgeen hem wierd geboôn. 




belzebub 
Ons lust te horen wat d' Aartsengel zal gebieden 



{==34==} {>>pagina-aanduiding<<}

gabriël, Rei van engelen


gabriël 
Hoort toe, gij engelen, hoort toe, gij hemellieden. 
De hoogste Goedheid, uit wiens boezem alles vloeit, 
wat goed, wat heilig is; die nimmer wordt vermoeid 
door weldoen, noch verarmd van haar genadeschatten, 205 
tot nog met geen begrijp der schepselen te vatten; 206 
deez' Goedheid schiep den mens haar eigen beeld gelijk; 
ook d' englen, opdat zij te samen 't eeuwig rijk 
en nooit begrepen goed, na 't vierig onderhouden 
der opgeleide wet, met God bezitten zouden. 
Zij bouwde 't wonderlijk en zienelijk heelal 
der wereld, Gode en ook den mense te geval, 
opdat hij in dit hof zou heersen en vermeren; 
met al zijne afkomst Hem bekennen, dienen, eren 
en stijgen, langs den trap der wereld, in den trans 
van 't ongeschapen licht, den zaligenden glans. 
Al schijnt het geestendom alle andren t' overtreffen, 
God sloot van eeuwigheid het mensdom te verheffen, 
ook boven 't engelsdom en op te voeren tot 
een klaarheid en een licht, dat niet verschilt van God. 
Gij zult het eeuwig Woord, bekleed met been en âren, 221 
gezalfd tot Heer en hoofd en rechter, al de scharen 
der geesten, engelen en mensen tegelijk, 
zien rechten, uit zijn troon en onbeschaduwd rijk. 224 
Daar staat de stoel alree geheiligd in het midden. 
Dat alle d' engelen Hem passen aan te bidden, 
zo ras Hij innerij, wien 't menselijk gestalt, 
ook boven ons natuur verherelijkt, gevalt. 
Dan schijnt de heldre vlam der Serafijnen duister, 
bij 's mensen licht en glans en goddelijken luister. 230 

{==35==} {>>pagina-aanduiding<<}

Genade dooft natuur en al haar glansen uit. 231 
Dit 's noodlot en een onherroepelijk besluit. 232 




rei 
Al wat de hemel stemt, zal 't hemels heir behagen. 233 




gabriël 
Zo past u trouw in Gods en 's mensen dienst te dragen, 
naardien de Godheid zelf de mensen zo bemint. 
Wie Adam eert, het hart van Adams Vader wint. 
De mens en engel, beid' uit enen stam gesproten, 
zijn medebroeders, uitgekoren lotgenoten, 
des Allerhoogsten zoons en erven, zonder smet. 
Een ongedeelde wil en liefde zij uw wet. 
Gij weet, hoe 't engelsdom moet onderscheiden worden 241 
In driederhande rij, een negenvoudige orden. 
De hoogste in Serafijn, en Cherubijn, en Troon, 
Die zitten in Gods raad en sterken zijn geboôn. 244 
De middenrij bestaat uit Heerschappijen. Krachten, 
en Machten, die op 't woord van Gods geheimraad wachten, 246 
tot 's mensen nut en heil en hulp in 't algemeen. 
De derde en laagste rij, gewijd uit Vorstenheên, 
en grote Aartsengelen en Engelen, moet duiken 249 
voor 't woord der middelrije, en laten zich gebruiken 
beneden het gewelf van zuiver kristalijn 
in hun bijzondren last, zo wijd 't gestarrent schijn'. 
Wanneer de wereld koom' zich verder uit te breiden, 253 

{==36==} {>>pagina-aanduiding<<}

wordt elk van deze rij in zijn gewest bescheiden, 254 
of weet zijn eigen stad en huis en wat persoon 
zijn zorg bevolen blijft, ter ere van Gods kroon. 
Getrouwen, gaat dan heen, onsterfelijke goden, 257 
gehoorzaamt Lucifer, verknocht aan Gods geboden. 
Bevordert 's hemels eer, in 't menselijk geslacht, 
eenieder in zijn wijk, eenieder op zijn wacht. 
Laat sommigen voor God de schaal vol wierook branden, 
en brengen voor Gods troon der mensen offerhanden 
en wensen en gebeên en zingen 's Godheids lof, 
dat zich de galm verspreie in 't eeuwig juichend hof. 
Een ander draai' gestarnte en ronde hemelkloten, 
of zett' den hemel op, of hou de lucht gesloten 266 
met wolken, om den berg te zegenen omlaag, 
met enen zonneschijn of verse regenvlaag 
van manne en honingdauw, waar God wordt aangebeden 269 
door d' eerste onnozelheid, de burgerij van Eden. 270 
Wie door de lucht en 't vier en aarde en water rent, 
die matige op zijn pas eenieder element, 272 
naar Adams wens, of legg' den bliksemstraal aan banden, 
of breidele den storm, of breek' de zee op stranden. 
Een ander sla de treên des mensen gade op 't veld. 
De Godheid heeft zijn haar tot op een haar geteld. 276 
Men draag' hem op de hand, dat hij zijn voet niet stote. 277 
Wordt iemand, als gezant, gezonden van een grote 278 
aan Adam, 's aardrijks vorst, dat hij zijn last verricht'. 
Zo luidt mijn last, waaraan de Godheid u verplicht. 




rei van engelen 
Zang 
Wie is het, die zo hoog gezeten 
zo diep in 't grondeloze licht, 

{==37==} {>>pagina-aanduiding<<}

van tijd noch eeuwigheid gemeten, 
noch ronden, zonder tegenwicht, 
bij Zich bestaat, geen steun van buiten 
ontleent, maar op Zichzelven rust, 
en in Zijn wezen kan besluiten 
wat om en in Hem, onbewust 
van wanken, draait en wordt gedreven 
om 't een en enig middelpunt; 
der zonnen zon, de geest, het leven; 
de ziel van alles wat gij kunt 
bevroên, of nimmermeer bevroeden; 
het hart, de bronaêr, d' oceaan 
en oorsprong van zo vele goeden 
als uit Hem vloeien en bestaan 
bij zijn genade en alvermogen 
en wijsheid, die hun 't wezen schonk 
uit niet, eer dit in top voltogen 
palais, der heemlen hemel, blonk; 
waar wij met vleuglen d' ogen dekken, 
voor aller glansen Majesteit; 
terwijl we 's hemels lofgalm wekken, 
en vallen uit eerbiedigheid, 
uit vreze, in zwijm op 't aanzicht neder; 
Wie is het? Noemt, beschrijft ons Hem, 
met ene Serafijnenveder. 
Of schort het aan begrijp en stem? 308 
Tegenzang 
Dat 's godt. Oneindig eeuwig Wezen 309 
van alle ding, dat wezen heeft! 
Vergeef het ons, o nooit volprezen 
van al wat leeft of niet en leeft, 
nooit uitgesproken, noch te spreken; 313 
vergeef het ons en scheld ons kwijt, 
dat geen verbeelding, tong, noch teken 

{==38==} {>>pagina-aanduiding<<}

U melden kan. Gij waart, Gij zijt, 
Gij blijft dezelfde. Alle englenkennis 
en uitspraak, zwak en onbekwaam, 318 
is maar ontheiliging en schennis, 
want ieder draagt zijn eigen naam, 
behalve Gij. Wie kan U noemen 
bij uwen naam? Wie wordt gewijd 
tot uw orakel? Wie durft roemen? 323 
Gij zijt alleen dan die Gij zijt, 
Uzelf bekend en niemand nader. 
U zulks te kennen als Gij waart, 326 
der eeuwigheden glans en ader, 
wien is dat licht geopenbaard? 
Wien is der glansen glans verschenen? 
Dat zien is nog een hoger heil 
dan wij van uw genade ontlenen; 
dat overschrijdt het perk en peil 
van ons vermogen. Wij verouden 
in onzen duur, Gij nimmermeer. 
Uw wezen moet ons onderhouden. 335 
Verheft de Godheid: zingt haar eer. 
Toezang 
Heilig, heilig, nog eens heilig, 
driemaal heilig: eer zij God. 
Buiten God is 't nergens veilig. 
Heilig is het hoog gebod. 
Zijn geheimenis zij bondig. 341 
Men aanbidde zijn bevel. 
Dat men overal verkondig', 
wat de trouwe Gabriël 
ons met zijn bazuin kwam leren. 
Laat ons God in Adam eren. 
Al wat God behaagt, is wel. 





{==39==} {>>pagina-aanduiding<<}

Tweede bedrijf

lucifer, Belzebub


lucifer 
Gij, snelle geesten, houdt nu stand met onzen wagen: 348 
al hoog genoeg in top Gods Morgenstar gedragen; 349 
al hoog genoeg gevoerd. 't Is tijd dat Lucifer 
nu duike, voor de komst van deze dubble star, 351 
die van beneden rijst en zoekt den weg naar boven, 352 
om met een aardsen glans den hemel te verdoven. 
Borduurt geen kronen meer in Lucifers gewaad; 
verguldt zijn voorhoofd niet met enen dageraad 355 
van morgenstar en straal, waarvoor d' aartsenglen nijgen; 
een andre klaarheid komt in 't licht der Godheid stijgen, 
en schijnt onz' glansen dood, gelijk de zon bij daag 
de starren dooft, voor 't oog der schepselen omlaag. 
't Is nacht met engelen en alle hemelzonnen: 360 
de mensen hebben 't hart des Oppersten gewonnen 
in 't nieuwe paradijs: de mens is 's hemels vriend. 
Onz' slavernij gaat in. Gaat hene, viert en dient 363 
en eert dit nieuw geslacht als onderdane knapen. 
De mensen zijn om God en wij om hen geschapen. 
't Is tijd, dat 's engels nek hun voeten onderschraag', 
dat ieder op hen passe en op de handen draag' 367 
of op de vleugels voere in d' allerhoogste tronen. 
Onze erfenis komt hun als uitverkoren zonen, 
onz' eerstgeboorte leit nu achter in dit rijk. 370 

{==40==} {>>pagina-aanduiding<<}

De zoon des zesden dags, den Vader zo gelijk 371 
geschapen, strijkt de kroon. Met recht is hem gegeven 372 
den groten staf waarvoor alle eerstgeboornen beven 373 
en sidderen. Hier geldt geen tegenspraak: gij hoort 
wat Gabriël bazuint voor 's hemels gouden poort. 




belzebub 
O stedehouder van Gods opperheerschappijen, 
wij horen 't al te wel en midden in 't verblijen 
der reien enen klank die 't eeuwig feest bedroeft. 
De last van Gabriël leit klaar: dat woord behoeft 379 
geen Cherubijnentong om ons den zin t' ontvouwen. 380 
Men hoefde Apollion naar d' onderste landouwen 
niet af te vaardigen om nader gâ te slaan 
wat Adam al bezit, zo laag beneên de maan. 
Het blijkt hoe heerlijk hem de Godheid begenadigt, 
ook door een lijfwacht van veel duizenden verdadigt 385 
en handhaaft in zijn staat en aanzien, min noch meer 386 
of hij gehuldigd waar' tot aller geesten heer. 
De poort des hemels staat voor Adams afkomst open. 
Een aardworm, uit een klomp van aarde en klei gekropen, 
braveert uw mogendheid. Gij zult het mensdom zien 390 
zo verre boven u en, vallende op uw kniên, 
met nederslachtigheid en neergeslagene ogen 392 
aanbidden zijne macht en hoogheid en vermogen. 
Het zal, verherelijkt van d' allerhoogste macht, 
zich zetten aan de zij der Godheid in zijn kracht 
en heersen, langer en nog wijder dan de ronden 396 
der endloze eeuwigheid, aan tijd noch plaats gebonden, 
om God, haar middelpunt en omloop, tegelijk 
zich draaien zonder rust. Wat hoeft men klaarder blijk 

{==41==} {>>pagina-aanduiding<<}

dat God de mensen wil verheffen, ons verneren? 
Wij zijn ter dienstbaarheid, de mensen tot regeren 
geboren. Leg voortaan den scepter uit der hand: 
een lager is er, die de kroon daar boven spant, 
of spannen zal eerlang. Leg af uw morgenstralen 
en hulsel voor deez' zon, of pas haar in te halen 
met zangen en triomf en goddelijk sieraad. 
Wij zien den hemel haast veranderen van staat. 
De starren zien vast uit en wijken met verlangen 
om met eerbiedigheid dit nieuwe licht t' ontvangen. 




lucifer 
Dat zal ik keren, is het anders in mijn macht. 410 




belzebub 
Daar hoor ik Lucifer en zie hem, die den nacht 
van 's hemels aangezicht verdrijven kan en jagen. 
Waar hij verschijnt, begint het heerlijk op te dagen. 413 
Zijn wassend licht, het eerste en allernaaste aan God, 
vermindert nimmermeer. Zijn woord is 't hoog gebod, 
zijn wil en wenk een wet, van niemand t' overtreden. 
De Godheid wordt in hem gediend en aangebeden, 
bewierookt en gevierd en zou een lager stem 
nu dondren uit Gods troon, gebieden boven hem? 
Zou God een jonger zoon, geteeld uit Adams lenden, 
verheffen boven hem? Dat waar' het erfrecht schenden 421 
van 't alleroudste kind en zijn stadhouderij 
ontluisteren. Naast God is niemand groot als gij. 
De Godheid zette u eens in glorie aan haar voeten: 
geen mens verstoute zich onze orden om te wroeten 425 
en dit bezworen recht t' ontwijden, zonder reên, 
of al de hemel raakt in 't harnas tegeneen. 




lucifer 
Gij vat het recht: het past rechtschapen heerschappijen 428 
geenszins haar wettigheid zo los te laten glijen, 

{==42==} {>>pagina-aanduiding<<}

want d' oppermacht is d' eerste aan hare wet verplicht; 430 
verandren voegt haar minst. Ben ik een zoon van 't licht, 
een heerser over 't licht, ik zal mijn recht bewaren. 432 
Ik zwicht voor geen geweld noch aartsgeweldenaren. 
Laat zwichten al wat wil, ik wijk niet enen voet. 
Hier is mijn vaderland. Noch ramp, noch tegenspoed, 
noch vloeken zullen ons vervaren, noch betomen. 
Wij zullen sneven, of dien hoek te boven komen. 437 
Is 't noodlot, dat ik val, van eer en staat beroofd, 
laat vallen, als ik val met deze kroon op 't hoofd, 439 
dien scepter in de vuist, dien eersleep van vertrouwden, 
en zoveel duizenden als onze zijde houden. 
Dat vallen strekt tot eer en onverwelkbren lof: 
en liever d' eerste vorst in enig lager hof, 
dan in 't gezaligd licht de tweede, of nog een minder. 
Zo troost ik mij de kans en vrees nu leed noch hinder. 445 
Maar hier komt 's hemels tolk en wakkere heraut 
met Gods geheimnisboek, zijn zorge toebetrouwd. 447 
Het waar' niet ongeraên hem nader t' ondervragen. 
Ik wil hem tegentreên en aftreên van den wagen. 


gabriël, Lucifer


gabriël 
Heer Stedehouder, hoe? Waarhene leit de reis? 450 




lucifer 
Naar u, heraut en tolk van 't hemelse paleis. 




gabriël 
Mij dunkt, ik zoude uw wit aan 't voorhoofd kunnen gissen. 452 



{==43==} {>>pagina-aanduiding<<}



lucifer 
Gij, die den duistren grond van Gods geheimenissen 
door 't licht van uw vernuft ontdekt en openbaart, 
verlicht me met uw komst. 




gabriël 
Wat is 't, dat u bezwaart? 




lucifer 
Het raadslot en besluit der Godheid, die de waarde 
des hemels lager schat dan 't element der aarde, 
den hemel onderdrukt, het aardrijk uit een poel 
door alle starren voert, het mensdom op den stoel 
der englen zet, berooft hun 't recht der eerste gaven, 
gebiedt ze om 's mensen nut te zweten en te slaven. 
Het geestendom, gewijd tot ambtenaars van 't hof 462 
des hemels, zal voortaan een aardworm, uit het stof 
gekropen en gegroeid, ten dienst staan, op hem passen, 
en in getal en staat ons over 't hoofd zien wassen? 
Waartoe vernedert ons d' oneindige genâ 
zo vroeg? Wat engel paste op zijnen dienst te spâ? 467 
En hoe waar' 't mooglijk dat de Godheid zich zou mengelen 
met mensen, de natuur der uitgekorene engelen 
voorbijslaan, en zijn aard en wezen storten in 470 
een lichaam, d' eeuwigheid verknopen aan 't begin? 
Het hoogste aan 't allerlaagst? Den Schepper aan 't geschapen? 
Wie kan uit dit besluit den zin te samen rapen? 
Zal 't eeuwigschijnend licht nu schuil gaan in den nacht 
der wereld? Zullen wij, stadhouders van Gods macht, 
voor dit geleend gezag, een wulps vermogen, knielen? 476 
Ontelbre lichaamloze en godgelijke zielen 
zien buigen voor een grof en zakkend element, 478 
waar God zijn majesteit en wezen inneprent? 
Wij geesten zijn te grof om dit geheim te vatten. 
Gij, die het slot bewaart van Gods geheimnisschatten, 

{==44==} {>>pagina-aanduiding<<}

ontvouw ons, mag het zijn, dit donkere geschil 
uit uw gezegeld boek; ontvouw ons 's hemels wil. 




gabriël 
Zo veel 't geoorloofd zij te melden uit Gods bladen. 
Veel weten kan altijd niet vordren, somtijds schaden. 
De Hoogste ontdekt ons slechts wat Hij geraden vindt. 486 
Het al te sterke licht schijnt Serafijnen blind. 487 
De zuivre Wijsheid wou ten deel' haar wil bezegelen, 488 
ten dele ontsluiten. Zich te schikken en te regelen 
naar heur gestelde wet, dat voegt den onderzaat, 
die aan zijn meesters last en wil gebonden staat. 
De reden en het wit waarom wij namaals wachten, 492 
na 't overleven van een tafel erfgeslachten, 493 
den Heer, die, God en mens geworden in der tijd, 
den scepter voeren zal en breed en overwijd 
de starren, aarde en zee en al wat leeft regeren, 
verbergt de hemel u: de tijd wil d' oorzaak leren. 497 
Gehoorzaamt Gods bazuin: gij hebt zijn wil gehoord. 




lucifer 
Zo zal een vreemdeling, een worm, het hoogste woord 
hierboven voeren en een ingeboren zwichten 500 
voor vreemde heerschappij? De mens een zetel stichten, 
zo verre boven God? 




gabriël 
Genoeg u met uw lot 
en staat en waardigheid, u toegeleid van God. 
Hij hief u in den top van alle hierarchijen, 
doch niet om iemands glans en opgang te benijen. 
De wederspannigheid verplet haar hoofd en kroon, 

{==45==} {>>pagina-aanduiding<<}

indien ze wederstreev' des Oppersten geboôn. 
Uw aanzien schept zijn licht alleen uit Gods vermogen. 508 




lucifer 
Ik heb tot nog mijn kroon voor God alleen gebogen. 




gabriël 
Zo buig ze ook voor 't besluit der Godheid, die het al, 
wat wezen heeft uit niet of namaals wezen zal, 
bestiert tot zeker eind, hoewel wij 't niet beseffen. 512 




lucifer 
Den mens in 't heilig licht der Godheid te verheffen, 
den mens, zo hoog met God vergodlijkt in zijn troon, 
te zien het wierookvat toezwaaien, op den toon 
van duizendduizenden eenstemmige koralen, 516 
verdooft de majesteit en diamanten stralen 
van onze morgenstar; die straalt nu langer niet 
en 's hemels blijschap slaat aan 't kwijnen van verdriet. 




gabriël 
De zaligheid bestaat in een gerust genoegen, 520 
in 't stemmen met Gods wil en zich naar Hem te voegen. 




lucifer 
De majesteit van God en Godheid wordt verkleend 
indien ze haar natuur met 's mensen bloed vereent, 
verenigt en verbindt. Wij geesten grenzen nader 
aan God en zijn natuur, als zoons van enen Vader 525 
geteeld en Hem gelijk, indien 't geoorloofd is 526 
te stellen tegeneen deze ongelijkenis 
van een oneindigheid en 't eindig, de bepaalde 

{==46==} {>>pagina-aanduiding<<}

bij d' onbepaalde macht. Indien de zon verdwaalde 529 
uit hare streek en zich bekleedde met een smook, 
om al den aardkloot toe te lichten, uit een rook 
en zwarten damp, hoe zou de vreugd der wereld sterven! 
Wat zou het aards geslacht al glans en leven derven! 
De zon al majesteits ontberen in haar loop! 
Ik zag den hemel blind, de starren overhoop, 
wanorden orden en geschiktheid overrompelen, 536 
indien de bron van 't licht haar klaarheid kwam te dompelen 
in 't graf van een moeras. Verschoon me, o Gabriël, 538 
indien ik uw bazuin, de wet van 't hoog bevel, 
een luttel wederstreve, of schijn te wederstreven. 
Wij ijvren voor Gods ere; om God zijn recht te geven 
verstout ik mij en dwaal dus verre buiten 't spoor 
van mijn gehoorzaamheid. 




gabriël 
Gij ijvert krachtig voor 
de glorie van Gods naam, doch zonder t' overwegen 
dat God het punt waarin zijn hoogheid is gelegen, 
veel beter kent dan wij, dies staak uw onderzoek. 
De mensgeworden God zal dit geheimnisboek, 
met zeven zegelen gesloten, zelf ontsluiten. 
Nu smaakt ge niet het pit, maar ziet de schors van buiten. 
Dan zal men d' oorzaak zien, de reden, den waarom 
van zijn verholendheên en diep in 't heiligdom 551 
der heiligdommen gaan. Nu voegt het ons te duiken 552 
en dezen dageraad t' aanbidden, te gebruiken 553 
met dankbaarheid, totdat de kennis in haar kracht 
de twijfeling verdrijv', gelijk de zon den nacht. 
Nu leren wij allengs Gods wijsheid tegenstappen, 556 
eerbiedig en beschroomd. Zij openbaart bij trappen 
het licht der wetenschap en kennis, en begeert 
dat ieder, op zijn wacht, zich onder haar verneêrt. 

{==47==} {>>pagina-aanduiding<<}

Heer stedehouder, rust en handhaaf d' eerste onz' wetten. 560 
Ik ga, waar God mij zendt. 




lucifer 
Men zal er scherp op letten. 561 


belzebub, Lucifer


belzebub 
De Stedehouder hoort, waar dit plakkaat op draait 562 
dat Gabriëls bazuin zo trots heeft uitgekraaid. 
Hij gaf Gods oogmerk u, ook scherp genoeg, te ruiken. 564 
Men zal uw mogendheid aldus de vleugels fnuiken. 565 




lucifer 
Zo licht niet, neen gewis, men kan erin voorzien. 566 
Geen minder drome hier zijn meerder te gebiên. 




belzebub 
Hij dreigt weerspannigheid haar hoofd en kroon te pletten. 




lucifer 
Nu zweer ik bij mijn kroon het al op één te zetten, 569 
te heffen mijnen stoel in aller heemlen trans, 
door alle kreitsen heen en starrelichten glans. 
Der heemlen hemel zal mij een paleis verstrekken, 
de regenboog een troon, 't gestarrente bedekken 
mijn zalen, d' aardkloot blijft mijn steun en voetschabel. 574 
Ik wil op een karos van wolken, hoog en snel 
gevoerd door lucht en licht, met bliksemstraal en donder, 
verbrijzelen tot stof, wat boven of van onder 

{==48==} {>>pagina-aanduiding<<}

zich tegen ons verzet, al waar' 't den veldheer zelf; 578 
ja eer we zwichten, zal dit hemelsblauw gewelf, 
zo trots, zo vast gebouwd, met zijn doorluchte bogen 
te barsten springen en verstuiven voor onze ogen, 
't geradbraakt aardrijk zien als een wanschapen romp, 582 
dit wonderlijk heelal in zijnen mengelklomp, 583 
en wilde woestheid weer verwarren en verkeren. 584 
Laat zien, wie Lucifer durft trotsen en braveren. 
Men dage Apollion. 586 




belzebub 
Hier treedt hij voor den dag. 


apollion, Lucifer, Belzebub


apollion 
O stedehouder van Gods onbepaald gezag, 
orakel in den raad der onderdane goden, 
ik offer u mijn dienst en wacht op uw geboden. 
Wat eist de majesteit van haren onderdaan? 




lucifer 
Het lust ons uwen zin en inzien te verstaan 
op een gewichtig stuk; dat zal me niet mislukken. 
Het wit is Michaël de slagveer uit te rukken, 
opdat onz' toeleg niet op zijn vermogen stuit'. 
Hij voert met zijnen arm zo vele orakels uit 595 
als ooit de Godheid heeft met hare hand gedreven 596 
in eeuwig diamant: daar wordt de mens geheven 
in top der hemelen, door alle kreitsen heen, 
en ziet het engelsdom zo diep, zo laag, beneên 
zijn voettapijt, in stof vast grimmelen als wormen. 600 
Het lust me met geweld dien zetel te bestormen, 

{==49==} {>>pagina-aanduiding<<}

en op te zetten bij dat opzet, in één slag, 602 
al teffens wat mijn staat en star en kroon vermag. 603 




apollion 
Een loffelijk bestaan: dat uwe kroon vermere 604 
en aanwasse op dien voet. Ik reken mij tot ere 
te raden, onder u, tot zulk een brave daad. 
Het zij die recht en wel of averechts beslaat, 607 
de wil is prijselijk, al wou het niet gedijen. 
Maar om niet reukeloos noch radeloos te strijen, 609 
hoe treedt men allerbest tot zulk een stout bestaan? 
Hoe veiligst tegen 't punt van 't raadslot aangegaan? 611 




lucifer 
Men kante hier met list ons eigen raadslot tegen. 




apollion 
Dat zeggen heeft wat in: geleende macht te wegen 613 
in ene zelve schaal met d' Almacht! Haar gewicht 
weegt over. Wacht uw kroon: wij vallen veel te licht. 615 




belzebub 
Zo licht niet, of de kans zal eerst in twijfel hangen. 




apollion 
Van wien, of hoe, of waar dien aanslag aangevangen? 
Het overpeinzen kwetst alree Gods majesteit. 




lucifer 
Men hou haar ongekwetst en stappe met beleid 619 
die steile steilten op en nooit gebaande rotsen. 
Beleid en moed verwint en durft gevaren trotsen. 



{==50==} {>>pagina-aanduiding<<}



apollion 
Geen Almacht, noch haar kroon: men koom' ze niet te na, 622 
tenzij men leren wil met naberouw te spa. 623 
De minder moet gedwee voor zijnen meerder wijken. 




lucifer 
Laat d' Almacht rusten: zet gelijkheid en gelijken 
te samen. Laat eens zien, wiens wapen zwaarder weeg'. 
Ik zie onz' vijanden gevlucht, den hemel leeg 
met enen slingerslag; onz' heiren overladen 
van herelijken roof; dan wijder zich beraden. 629 




apollion 
Gij weet wat Michaël, Gods veldheer, al vermag: 
Gods regimenten staan verplicht aan zijn gezag. 
Hij draagt den sleutel van het wapenhuis hierboven. 
De wacht is hem betrouwd. Hij houdt op alle hoven 633 
getrouw een wakend oog, zodat er niet een star 634 
van al het hemels heir, in 't minst, zich reppen dar 635 
noch op dien hemeltocht uit zijn gelid verroeren. 
Men vangt haast aan maar zulk een oorlog uit te voeren, 637 
dat draaft onz' macht voorbij en sleept een langen staart 
van zwarigheden na. Wat tuig, wat stormgevaart 
kan tegen hem bestaan, en d' opperbenden slopen? 
Al zette 's hemels slot zijn diamantpoort open, 
het vreesde list noch laag, noch overrompeling. 




belzebub 
Indien men ons besluit bekrachtig' met de kling, 
ik zie de morgenstar op onzen hogen standerd 
braveren, 's hemels staat en heerschappij veranderd. 



{==51==} {>>pagina-aanduiding<<}



apollion 
De veldheer Michaël voert, ruim zo trots en fier, 
Gods wonderlijken naam in 't veld van zijn banier, 
de zon in top. 647 




lucifer 
Wat baat een naam met licht geschreven? 
Een heldenstuk als dit wordt geenszins doorgedreven 
met titelen en pracht, maar dapperheid en moed, 650 
en treken van vernuft en loosheid uitgebroed. 651 
Gij zijt een meester, tuk om geesten in te luien, 652 
te rijgen aan uw snoer, te leiden, op te ruien. 
Gij kunt bederven zelfs de vroomsten van de wacht 654 
en leren weifelen wat nooit op weiflen dacht. 
Begin, wij zien Gods heir gereten aan twee delen; 
de hoofden en de leên aan 't muiten en krakelen, 
de meeste macht alree geblinddoekt en verdoofd, 
en oversten en elk vast roepen om een hoofd. 659 
Indien ge een vierde deel op onze zij kunt tronen, 
men zal uw kloek beleid met eer en ambten kronen. 
Ga heen en overleg dit stuk met Belial: 
het moet er duister zijn, waar hij verdolen zal. 
Zijn tronie, glad vernist van veinzen en bedriegen 
in 't mommen, niemand kent die haar voorbij kan vliegen. 665 
Ik stijg te wagen: leg het over met u twee. 666 
De hofraad is vergaard, en wacht onz' komst alree. 667 
Men zal, zodra gij komt, u beiden binnenroepen. 
Heer overste, bewaak de hofpoort met uw troepen. 


belial, Apollion


belial 
Gods stedehouder dient zich van ons beid' omhoog. 



{==52==} {>>pagina-aanduiding<<}



apollion 
Wij vliegen tegelijk, als pijlen van zijn boog 




belial 
en doelen op één wit, doch hachelijk te raken. 672 




apollion 
Sta vast, de hemel wil van dezen aanslag kraken. 673 




belial 
Laat kraken al wat wil, het moet er nu op staan. 674 




apollion 
Hoe grijpen wij dit stuk met kans en voordeel aan? 




belial 
De wapens dienen ons, men moet van 't heir beginnen. 




apollion 
De hoofden eerst, meteen de stoutsten zien te winnen. 677 




belial 
Door ietwat glimpelijks en met een schijn verbloemd. 678 




apollion 
Zo geef het dan een naam: laat horen hoe gij 't noemt. 




belial 
Men handhaav' 't engelsdom, zijn handvest, eer en staten, 680 
en kieze een hoofd, waarop zich ieder mag verlaten. 




apollion 
Dat hebt ge recht gevat: ik wens geen schoner stof 682 

{==53==} {>>pagina-aanduiding<<}

noch zaad tot muiterij, om burgerij en hof 683 
te schennen tegeneen en scharen tegen scharen: 684 
want ieder is gezind zijn staat en eer te waren 685 
en wettigheid, waartoe d' Almogendheid hem riep, 
eer zij de mensen vormde en zoveel spader schiep. 
Het hemelse paleis is ons tot erf gegeven. 
Den geesten, die dus hoog op hunne vleugels zweven 
en vrij van lichamen niet zakken naar omlaag, 
past beter dit gewest dan 't aards geslacht, te traag 
om tegen zijn natuur te kiezen deze bogen. 692 
Hier valt de dag te sterk, te krachtig en hun ogen 
verdragen geenszins 't licht, ons vroeger aangewend. 
De mens beware dan zijn eigen element, 
als andre dieren: hij genoeg' zich met de palen 696 
van zijnen rijken hof. Het rijzen en het dalen 
van zon en maan verdeel' de maanden en het jaar. 
Hij neem' den ronden loop der heldre starren waar. 
Hij nuttige zijn ooft en al den geur der kruiden, 
en keer' zich oost, en west, ten noorden, en ten zuiden. 
Dat zij zijn tijdverdrijf, en wat behoeft hij meer? 
Wij kennen nimmer hier een aardsen opperheer. 
Zo sluit ik. Kunt ge, help dien zin beknopter uiten. 




belial 
Den mens in eeuwigheid ten hemel uit te sluiten. 




apollion 
Dat klinkt alle engelen te wonderwel in 't oor. 
Dat vliegt, gelijk een vier, van 't een in 't ander koor, 
Door negen ordens heen en alle hierarchijen. 




belial 
Zo zal men allerbest versufte traagheid mijen. 
Ons heil en uitkomst hangt aan snelheid en aan spoed. 



{==54==} {>>pagina-aanduiding<<}



apollion 
Niet min aan kloek beleid en dapperheid en moed. 




belial 
Die zal door toeval van ontelbre vanen groeien. 712 




apollion 
Zij morren vast; men moet hier heimlijk onder roeien, 713 
zich mengen in dien hoop en voeden hun beklag. 




belial 
Dan diende Belzebub, een god van groot gezag, 
zijn wapen aan hun klacht en wettigheid te hangen. 716 




apollion 
Niet plotsling, maar allengs en als door zijdegangen. 




belial 
De stedehouder met zijn tegenwoordigheid 
biê zelf de sterke hand aan zulk een trots beleid. 




apollion 
Wij zullen in den raad zijn zin en voorstel horen: 
hij veinze voor een poos en geve in 't end de sporen 
aan 't opgeruide heir, verlegen om een hoofd. 




belial 
Aan 't hoofd hangt al de zaak. Hoe veel gij hun belooft, 
zij zullen zonder hoofd dien optocht niet beginnen. 




apollion 
Wat ree gewonnen is, behoeft men niet te winnen. 725 
Wie meest gekwetst wordt in zijn heerlijkheid en staat, 
dien geldt het eerst; die stapp' vooraan en sla de maat 727 
in zoveel duizenden. 



{==55==} {>>pagina-aanduiding<<}



belial 
De billijkheid en reden 
vereren hem deez' kroon. Doch eer we dieper treden, 
zo laat ons al 't gevaar eerst wegen, niets bestaan, 730 
of al de hofraad steek' hier zelf zijn zegel aan. 




rei van engelen 
Zang 
Hoe zien de hoffelijke gevels 732 
zo rood? Hoe straalt het heilig licht 733 
zo rood op ons gezicht, 
door wolken en bedroefde nevels? 
Wat damp, wat mist betrekt 
dat zuiver, nooit bevlekt, 
en loutere saffier; 738 
die vlam, dien glans, dat vier 
van 't heldere Alvermogen? 
Hoe schijnt ons nu de diepe gloed 
der Godheid toe zo zwart als bloed, 742 
die flus zo klaar alle ogen 743 
Verheugde? Wie begrijpt, wie kent 
deze oorzaak onder d' engelsdommen, 
die boven Adams element, 
nog flus op galm van kelen zwommen 
op lucht van geesten, in de glans 
die galerij en tin en trans, 
gewelf van koor en hof verguldde 
en met een ziel van vreugd vervulde 
alwat hierboven leeft en zweeft? 
Wie is er, die ons reden geeft? 
Tegenzang 
Toen wij op Gabriëls bazuinen, 
ontvonkten en een nieuwe wijs 

{==56==} {>>pagina-aanduiding<<}

aanhieven, God ten prijs, 
de rozegaarden en de tuinen 
van 't hemels paradijs, 
door zulk een dauw en spijs 
van lof en zang verblijd, 
ontloken, scheen de Nijd 761 
van onder in te sluipen. 
Een groot getal der geesten stom 
en bleek en doods, ging, drom bij drom, 
misnoegend henedruipen. 
De wenkbrauw hing verslenst op 't oog. 
Het gladde voorhoofd zette een rimpel. 
De hemelduiven hier omhoog, 
onnozel eerst, oprecht en simpel, 
aan 't zuchten sloegen, zo het scheen; 
alsof de hemel waar' te kleen 
voor haar toen Adam wierd verkoren, 
en zulk een kroon den mens beschoren. 
Deez' smet ontstelt het oog van 't Licht. 774 
Z' ontsteekt die vlam in Gods gezicht. 775 
Wij willen ons uit liefde in 't midden van hun mengen, 
En deze oplopendheid weer tot bedaren brengen. 





{==57==} {>>pagina-aanduiding<<}

Derde bedrijf

luciferisten, Rei


luciferisten 
Hoe kan men in zijn waan zo vroeg bedrogen worden! 
Hoe is 't alree verkeerd! Wij schatten niemands orden 
gelukkiger dan d' onze in dit opgaande rijk, 
ja, achtten onzen staat den oppersten gelijk, 
en onveranderlijk en boven 't aards gezegend, 
wanneer ons Gabriël met Gods bazuin bejegent, 
en uit de gouden poort verbaast met dit gebod, 
hetwelk al 't engelsdom versteekt van 't hoogste lot, 785 
hun uit den vollen schoot der Godheid eerst geschonken. 
Daar leggen wij te laag en zien de schone vonken 
en stralen van onze eer en heerlijkheid geblust, 
de ganse hierarchie des hemels ongerust, 
den mens, in top van staat en macht, zo trots verheven 
dat wij als slaven voor zijn heerschappije beven. 
O onverwachte slag en staatverwisseling! 
Och treurgenoten, zet u hier in enen ring 
in 't ronde, zet u hier te samen; helpt ons treuren 
en zuchten: het is tijd ons feestgewaad te scheuren, 
te klagen; niemand kan tenminste ons dit verbiên. 
De blijschap smelt en zal nu d'eerste droefheid zien. 
Helaas, helaas, helaas, gebroeders, hemelreien, 
legt af uw hoofdsieraad, verandert uw livreien 
en vrolijkheid in rouw; slaat neer uw aangezicht. 
Zoekt schaduwen, als wij. De droefheid schuwt het licht. 
Eenieder volge onz' stem en bange jammerklachten. 
Verdrinkt in jammer, zinkt in droevige gedachten. 
Het klagen helpt en zet de droefheid ook van 't hart. 804 
Nu schept in kermen lust: het kermen heelt de smart. 

{==58==} {>>pagina-aanduiding<<}

Nu roept uit enen mond en vollegt ons misbaren: 806 
helaas, helaas, helaas, waar is ons heil gevaren! 




rei 
Wat weeklacht hoort men hier? Onaangenamen toon, 
de hemel ijst hieraf. Deez' lucht is niet gewoon 
te horen een muziek van druk op noten galmen 
door 't juichende gewelf. Triomfen, kransen, palmen 
en harpen passen ons en snaren. Wat wil dit? 
Wie of hier hangends hoofds ineengekrompen zit, 
verlaten en bedrukt en zonder nood beladen? 814 
Wie geeft hun treurens stof? Wie kan deze oorzaak raden? 
Mijn reigenoten, volgt: 't is nodig dat men vraag' 
naar d' oorzaak van hun leed en deze donkre vlaag 
van droefheid, die den glans van onze pracht ontluistert, 
het licht van 't eeuwig feest benevelt en verduistert. 
De hemel is een hof van weelde en vreugd en vreê. 
Hier nestelt aan dit dak noch rouw, noch hartewee. 
Mijn reigenoten volgt en troost ze in hun bezwaren. 




luciferisten 
Helaas, helaas, helaas, waar is ons heil gevaren! 




rei 
Genoten van ons heil en blijschap, broeders, hoe? 824 
O zonen van het licht, hoe dus bedroefd te moe? 
Wie geeft u stof aldus te jammeren, te treuren? 
Gij had begonnen 't hoofd ten hemel op te beuren, 
te bloeien in den dag, die neerstraalt van Gods glans. 
De hemel brocht u voort om vlug van trans in trans, 
van 't een in 't ander hof te steigeren, te zweven 
in 't onbeschaduwd licht, vernoegd, verzaad te leven, 
op een gedurig feest te smaken 't hemels mann' 
van Gods onsterflijkheid, in een gerust gespan 833 
van feestgenoten. Hoe? Dit voegt geen burgerijen 
van englenstad, o neen, dit voegt geen Heerschappijen, 
geen Machten, Tronen, noch geen heersend hemelsdom! 

{==59==} {>>pagina-aanduiding<<}

Gij kropt uw droefheid in en zit versuft en stom. 
Laat horen wat u deert: ontdekt het uw gespelen. 
Ontdekt uw hartkwetsuur, dat wij die mogen helen. 




luciferisten 
Och broeders, vraagt ge nog met errenst wat ons let? 840 
Gij hoort, zo wel als wij, wat Gabriël trompet: 
hoe wij, door 't nieuw bevel, van onzen staat vervielen 
in ene slavernij der aarde en zoveel zielen 
als uit een luttel bloeds en zaads te spruiten staan. 
Wat is bij ons alree mishandeld of misdaan, 845 
dat God een waterbel, vol wind en lucht geblazen, 
verheft om d' engelen, zijn zonen, te verbazen, 847 
een basterdij verheft, gevormd uit klei en stof? 
Wij waren pas gewijd tot pijlers van zijn hof, 849 
bekleedden onzen plicht, als trouwe rijksgenoten, 
en worden op een sprong gebannen en gestoten 851 
uit deze waardigheid, verdrukt te streng en straf. 
De handvest en het recht, dat ons de Godheid gaf, 853 
wordt ingetrokken en, in stede van regeren 
met God en onder God, zal Adam triomferen 
en heersen, in zijn bloed en afkomst, onbepaald. 856 
De zon der geesten is te plotseling gedaald. 
Och lotgenoten, volgt onz' droefheid en misbaren: 
helaas, helaas, helaas, waar is ons heil gevaren! 




rei 
Ontstelt ge u om den last van God en Gabriël? 
Dit schijnt een razernij. Wie durft het hoog bevel 
berispen? Wie verwaand de Godheid wederstreven? 
Wij zijn gehouden God zijn recht en eer te geven, 
te rusten in zijn wet. Wie treedt hier in geschil 

{==60==} {>>pagina-aanduiding<<}

met Gods almogendheid? Zijn wenk en woord en wil 
verstrekke ons ene wet en maat en vaste regel. 
Wie tegenspreekt, die breekt des Alderhoogsten zegel. 
Gehoorzaamheid behaagt den Heerser in dit rijk 
veel meer dan wierookgeur en goddelijk muzijk. 
Gij zijt (och weest zo trots en hoog niet in uw wapen,) 
tot onderdanigheid, tot heersen min geschapen. 871 
Och, medebroeders, staakt dit kermen en geklag 
en buigt u onder 't juk van 't enig hoofdgezag. 




luciferisten 
Zegt liever, onder 't juk van grimmelende mieren. 




rei 
Wanneer het Hem behaag', moet gij u laten stieren. 




luciferisten 
Wat hebben wij verbeurd? Geeft reden en bescheid. 876 




rei 
Verbeurd? Gij kwetst Gods kroon door ongeduldigheid. 




luciferisten 
Wij klagen van verdriet en enkel ongenoegen. 




rei 
In stee van uwen wil gerust naar God te voegen. 




luciferisten 
Wij steunen op het recht, ons wettig toegestaan. 




rei 
Uw recht en handvest blijv' de Godheid onderdaan. 




luciferisten 
Hoe kan de meerder voor een minder zich vernêren? 



{==61==} {>>pagina-aanduiding<<}



rei 
Die zich gelaten stelt. God dienen is regeren. 883 




luciferisten 
Gewillig, zo de mens regere daar beneên. 884 




rei 
De mens leeft met zijn lot vernoegd, al is het kleen. 




luciferisten 
Den mens is boven dat een hoger lot beschoren. 




rei 
Na menige eeuwen wordt zijn opgang eerst geboren. 887 




luciferisten 
Een eeuw beneden is omhoog een ogenblik. 888 




rei 
Het ga zo 't wil, zo 't moet, zo d' Oppermacht dit schikk'. 




luciferisten 
Men had ons nutter deez' geheimenis gezwegen. 




rei 
De Godheid openbaart haar hart, tot u genegen. 




luciferisten 
Nog milder tot den mens: Zij zet hem bovenaan. 892 




rei 
Verknocht met Gods natuur, een wonderlijk bestaan. 893 



{==62==} {>>pagina-aanduiding<<}



luciferisten 
Och engelsdom, wou God zich paren met uw wezen! 




rei 
Wat God behaagt en schikt, dat wordt met recht geprezen. 




luciferisten 
Hoe heeft hij 's mensen peil alree zo hoog gemerkt! 




rei 
Het is al wel, al goed, wat God bepaalt en werkt. 




luciferisten 
Hoe wil de mens de kroon der engelen verdoven! 




rei 
Alle englen zullen God in 't lichaam zien en loven. 899 




luciferisten 
Zij zullen slijk en stof aanbidden in het stof? 




rei 
Bewieroken Gods naam, met geur en prijs en lof. 




luciferisten 
Den mens bewieroken, van hoger hand gedwongen? 


apollion, Belial, Rei


apollion 
Zij mompelen alree? Gij hoort een strijd van tongen. 




belial 
Wat scharen treuren hier, gedompeld in den rouw, 
de sluiers om de borst en lenden? Niemand zou 905 
begrijpen dat men dus, in 't midden van de geesten, 
op 't eeuwige banket en d' endeloze feesten, 

{==63==} {>>pagina-aanduiding<<}

kon treuren, zag men niet dit jammerlijk getal 
verslensen van verdriet. Wat ramp, wat ongeval 
ontstelt ze? Broeders, hoe, wat 's d' oorzaak van dit kermen? 
Beledigt iemand u? Men zal uw recht beschermen. 
Wat deert de broeders? Spreekt: laat horen wat u deert. 




rei 
Zij klagen dat de staat der mensen triomfeert 
door Gabriëls bazuin en opstijgt boven d' engelen! 
Dat God zijn wezen wil met Adams wezen strengelen, 
de geesten onderwerpt het menselijk gebied. 
Daar hoort gij kort en klaar den grond van hun verdriet. 




apollion 
Zo groot een ongelijk valt lastig te gedogen. 918 




belial 
Het overtreft bijkans ons krachten en vermogen. 




rei 
Wij bidden dat gij toch dien twist met ons beslecht. 920 




apollion 
Wat raad? Hoe paait men hen? Zij steunen op hun recht. 921 




rei 
Wat recht? Die wetten geeft, vermag de wet te breken. 




apollion 
Hoe kan rechtvaardigheid een onrecht oordeel spreken? 




rei 
Bestraft Gods oordeel eens en schrijft hem wetten voor. 924 




belial 
De vader leer' het kind hem volgen op zijn spoor. 925 



{==64==} {>>pagina-aanduiding<<}



rei 
Zijn spoor te volgen is hetzelve als hij te willen. 




apollion 
Verandring van Gods wil veroorzaakt deez' geschillen. 




rei 
Hij zet den enen ván, den andren òp den troon. 
De minder waardste wijk' voor enen waarder zoon. 




belial 
Gelijkheid van genâ de Godheid best zou passen. 
Nu durft de duisternis het hemels licht ontwassen. 931 
De kinders van den nacht braveren zelfs den dag. 932 




rei 
Wat adem haalt, met recht den Schepper danken mag, 
die elk zijn wezen gaf en mindre en meerder waarde. 
Wanneer het Hem belieft, zal 't element der aarde 
veranderen in lucht, of water, of in vier; 
de hemel zelf in aarde; een engel in een dier; 
een mens in englenschijn, of onbegrepen wonder. 938 
Één macht regeert het al en keert het bovenste onder. 
Wat d' allerminste ontvangt is loutere genâ. 
Hier geldt geen willekeur, hier komt vernuft te spâ. 941 
In d' ongelijkheid is Gods heerlijkheid gelegen. 
Zo zien we tegen 't lichtste het zwaarste zwaarder wegen. 
Dus steekt het schoner af op 't schoon; de kleur op kleur; 944 
de diamantsteen op turkooisblauw; geur op geur; 
het sterke op flauwer licht; gestarrent tegen starren. 
Ons schikken is den staat van dit heelal verwarren, 947 
misschikken al wat God geschikt heeft en beleid; 
en wat het schepsel schikt, dat is wanschapenheid 

{==65==} {>>pagina-aanduiding<<}

in 't allerminste lid. Men staak' dit murmureren. 950 
De Godheid kan den staat van 't engelsdom ontberen. 951 
Zij is met niemands dienst beholpen. Eeuwig rijk 
en herelijk behoeft zij wierook noch muzijk, 
noch geur, haar toegezwaaid, noch lof, haar toegezongen. 
Ondankbre geesten, zwijgt, betoomt uw snode tongen. 
Gij weet Gods reden niet, genoegt u met uw lot, 
en onderworpt u Gods en Gabriëls gebod. 




apollion 
Is dan de staat en 't lot der geesten onbestendig? 958 
Zo staan ze glibberig, zo zijn ze alrede ellendig. 




rei 
Omdat een minder zal regeren in dit rijk? 
Wij blijven wie we zijn: geschiedt ons ongelijk? 




belial 
Zij zijn de naaste aan God, hun toeverlaat en vader, 
en lagen hem aan 't hart: nu leit een minder nader. 




rei 
Zich over 's anders heil bedroeven, is gebrek 
van liefde en riekt naar nijd en hoogmoed. Laat deez' vlek 965 
op englenzuiverheid en louterheid niet kleven. 
Elkandre in eendracht, liefde en trouw voorbij te streven, 
behaagt den Vader, die het al in orden schiep. 968 




belial 
Zij houden d' orden, waar de hemel hen toe riep, 
maar kunnen traag verstaan des mensen slaaf te worden. 




rei 
Dat 's ongehoorzaamheid. Zo spatten ze uit hun orden. 
Gij ziet hoe 't hemels heir, geharrenast in 't goud, 
en in 't gelid gesteld, zijn beurt en schildwacht houdt; 

{==66==} {>>pagina-aanduiding<<}

hoe deze star gedaald, en gene, in top daarboven, 
de klaarste een minder klare in luister kan verdoven; 
Hoe d' ene een kleiner ronde, en d' andre een groter schrijft; 
de laagste hemel snelst, de hoogste langzaam drijft; 
en evenwel verneemt ge, in deze oneffenheden 978 
van ambten, licht en kreits, en stand en trant en treden, 
geen tweedracht, nijd noch strijd: des Albestierders stem 
geleidt dit maatgezang, dat luistert scherp naar Hem. 




belial 
't Gestarrent blijft in staat waar God het in wou scheppen. 982 
Behaagde 't Hem, den staat der englen niet te reppen, 983 
zij weken geen gestarnte, in eendracht noch in pais, 
noch steurden met geklag de rust van dit palais. 




rei 
Zie toe, en wacht u wel deze ongenoegt te stijven. 986 




apollion 
Wij wensen dat deez' lucht en wolk mag overdrijven, 
eer ze uitberste en 't gewest des hemels zette in vier. 
Zij groeien in getal. Wat stilt ze? Wie komt hier? 


luciferisten, Belzebub, Rei


luciferisten 
Helaas, helaas, helaas, waar is ons heil gevaren! 




belzebub 
't Gaat wel, wij groeien aan, onze engelen vergaren 991 991 
en steken, vol misbaar, de hoofden vast bijeen. 
Wat port u, Englenburg met kermen en gesteen 993 
t' ontrusten? Kan de bloem der zaligheid verslensen? 
Gerust bezitten al wat enig geest kan wensen 

{==67==} {>>pagina-aanduiding<<}

van God, den zegenaar, vernoegt u dat nog niet? 
Zo staat ge u zelfs in 't licht en koestert een verdriet, 
waarvan ik d' oorzaak noch beseffen kan noch raden. 
Houdt op van kermen: scheurt veldtekens en gewaden 
niet langer, zonder reên, maar heldert uw gezicht 
en voorhoofd met een straal, o kinders van het licht! 
De schelle kelen, die met zang de Godheid danken, 1002 
zien om en belgen 't zich. Omdat gij valse klanken 1003 
en basterdtonen mengt in 't goddelijk muzijk. 
Uw bittre weeklacht steurt de maat van 't hemelrijk. 
't Gewellef huilt u na. De rouwgalm, in den hogen 
gestegen, rolt al voort, van d' ene in d' andre bogen, 
en zonder misdaad wordt, door zulk een ongeluid, 1008 
de wasdom van Gods naam en glorie niet gestuit. 




luciferisten 
Heer overste, op wiens wenk ontelbre keurebenden 
zich wapenen, gij komt van pas om onze ellenden 
te zalven, en den smaad en onverdienden hoon 1012 
te schutten door uw macht. Zal Gabriël de kroon 1013 
der heilige engelen op 't hoofd van Adam zetten, 
door Adams erfgenaam Gods eerstelingen pletten? 
Wij waren nutter niet geschapen, eer de zon 
te wagen steeg en licht den hemel geven kon. 
De Godheid koos vergeefs de geesten tot trouwanten 
van 't onbeweegbre hof, indien ze zich wou kanten 
en spitsen tegen 't recht der geesten, zonder schuld 
tot wederstand getergd, uit nood en ongeduld. 1021 
Wij juichten, in den lof der Godheid opgetogen, 
aanbaden, wierookten met schalen, neigden, bogen 
onze aangezichten neer. De hemel gaf gehoor, 1024 
verslingerd op den dans des galms, van koor in koor, 
ja, smolt van volle vreugd op tongmuzijk en harpen, 1026 

{==68==} {>>pagina-aanduiding<<}

toen Gabriëls bazuin zich plotseling kwam werpen 
met dezen donderslag in 't midden van Gods eer. 
Daar lagen wij verbaasd, verstrooid, verdrukt terneer. 
De blijschap gaf den geest, de zwangre kelen zwegen. 1030 
De jongstgeboren streek de kroon, den staf, den zegen; 1031 
en d' oudste zoon, onterfd bij d' Oppermajesteit, 
gemerkt bleef voor een slaaf. Dat valt gehoorzaamheid, 
godvruchtigheid en liefde en trouw, uit Gods trezoren 
ten dele, dompelt haar in rouw, ontvonkt den toren 
en wraakzucht, om den mens, uit een gerechten haat, 
te smoren in zijn bloed, eer hij der englen staat 
verplette en zij geboeid, als snode en arme slaven, 
gedwongen worden naar zijn zweep en wil te draven, 
gelijk hij daar beneên de dieren houdt in dwang. 
Heer overste, gij kunt der geesten ondergang 
verhinderen en bij hun handvest hen bewaren; 1042 
beschut ze door uw macht: wij staan gereed, uw scharen, 
uw standerd en uw heir te volgen, trek maar aan. 
't Is eerlijk voor zijn eer en kroon en recht te staan. 1045 




belzebub 
Mij deert uw ongelijk. O Koning aller heren, 1046 
verhoe dit liever, geef geen stof tot muitineren 
noch tweedracht. Geef geen stof tot wederspannigheid. 
Wat raad? Hoe stil ik u en d' Oppermajesteit? 1049 




luciferisten 
Zij kwetst het heilig recht, aan d' engelen geschonken. 1050 




belzebub 
Het recht te kwetsen kan den onderzaat ontvonken, 
een vier ontsteken, waar de lucht afbranden zou. 
O averechtsen loon van onbevlekte trouw! 
Hoe zullen wij ons best in deez' vertwijfling dragen? 



{==69==} {>>pagina-aanduiding<<}



luciferisten 
Men trooste zich een kans, een stouten sprong, te wagen. 




belzebub 
Waartoe zichzelf gewaagd? Men ga een zachter gang. 




luciferisten 
Hier geldt alleen geweld en kracht en wraak en dwang. 




belzebub 
Men kon, waar' 't mogelijk, een veilig middel kiezen. 




luciferisten 
Met uitstel zal men hier niet winnen, maar verliezen. 




belzebub 
Men geev' zijn ongelijk met reden te verstaan. 1060 




luciferisten 
De reden heeft hier uit: men zet ons onderaan. 




belzebub 
Met smeken mocht gij best en eerst uw wens verwerven. 




luciferisten 
Het stuk ontdekken, is den handel glad bederven. 1063 




belzebub 
Men kan dien aanslag nauw ontveinzen voor het licht. 1064 




luciferisten 
Wij groeien machtig aan en staan in evenwicht. 




belzebub 
De kans begunstigt hun, die met Gods veldheer vechten. 1066 



{==70==} {>>pagina-aanduiding<<}



luciferisten 
Hier is met sufferij en schrik niets uit te rechten. 1067 




belzebub 
Wat zeit Apollion hiertoe en Belial? 




luciferisten 
Zij trouwen onze zijde en sterken het getal. 1069 




belzebub 
Hoe heeft men dit verhaast? Het is nu ver gekomen. 




luciferisten 
De hemel vloeit ons toe vanzelf met volle stromen. 1071 




belzebub 
Betrouwt u op geen heir vol lichte weifelaars. 




luciferisten 
Wij zien alree meer kans en voordeel, min gevaars. 




belzebub 
Wie reukeloos begint, beroem' zich van geen voordeel. 




luciferisten 
Aan d' uitkomst hangt het al, voor d' uitkomst dwaalt het oordeel. 1075 
Dit ganse leger eist u tot een opperhoofd 
en leidsman op dien tocht. 




belzebub 
Maar wie is zo beroofd 
van zinnen dat hij uw gerechtigheid verdadig' 
en 's hemels heirkracht terge? Ai, weest uzelf genadig. 
Verschoon me van die last: ik kieze gene zij. 
Men legge met verdrag deze ongelijkheid bij. 1081 



{==71==} {>>pagina-aanduiding<<}



rei 
Gebroeders, geeft gehoor. Houdt boven aan met smeken 
bij God, door middelaars: men wint met tussenspreken 1083 
gemakkelijker veld dan door dien steilen weg 
van oproer. Handelt koel, met raad en overleg. 
Wij willen tegelijk uw recht omhoog verweren. 1086 
Bedaart, gij kwetst de kroon van God, den Heer der heren. 




luciferisten 
En gij onz' wettigheid; verstout u hoger niet. 1088 
Heer Belzebub, aanvaardt dit wettige gebied, 1089 
en zet de heiren schrap, wij volgen u tegader. 1090 




belzebub 
O ijveraars, bedenkt, bedenkt u liever nader. 
Ik wil u voortreên naar den troon van 't groot palais 
en onz' gerechtigheid bemiddelen door pais 
en onderling verdrag, gewillig, onbedwongen. 




rei 
Houdt stil, houdt stil: gij wordt van Michaël besprongen. 1095 


michaël, Belzebub, Luciferisten


michaël 
Waar zijn we? Wat gedruis verneemt men hier alree? 
Dit schijnt een hof van twist en oproer, niet van vreê, 
gehoorzaamheid en trouw. Prins Belzebub, wat reden 
beweegt u, als een hoofd Van wederspannigheden, 
dien oploop, zwanger van een goddeloos verraad, 
te stijven tegen God, ons aller toeverlaat? 1101 




belzebub 
Genade, o Michaël! Gewaardig ons te horen, 
eer gij een vonnis velt, uit ijverigen toren, 1103 
ter ere van Gods naam. Belast ons met geen schuld. 



{==72==} {>>pagina-aanduiding<<}



michaël 
Ik zal uw onschuld dan aanhoren met geduld. 




belzebub 
De samenrotting van zo menig duizend troepen, 
gesteurd om 't hoog gebod, ten rijkstroon uitgeroepen, 
op Gabriëls bazuin, vereiste een tussenspraak 1108 
tot slissing van dien brand; waarom ik van hun zaak 1109 
en klachten kennis koom' te nemen, om het muiten, 
bij alle middelen en mooglijkheên, te stuiten. 
Zij varen echter voort, al razende en ontzind 
aan 't hollen, buiten spoor, en dringen 't klachtbewind 1113 
met kracht ons op den hals. Ik poog de macht te scheien, 1114 
(laat tuigen van mijn trouw deez' Godgetrouwe reien,) 
te raden hunne klacht te storten voor Gods stoel, 
maar ijvre vruchteloos, in 't midden van 't gewoel 
en oproer, als een zee ten hemel toe verbolgen. 
De veldheer treê nu voor, wij staan gereed te volgen, 
indien hij middel ziet tot slechting van 't geschil. 




michaël 
Wie durft zich tegen God en zijnen heilgen wil 
verzetten? Wie dus stout den oorlogsstanderd planten 
in 't koninkrijk van pais? Indien ge door gezanten 
wilt handelen omhoog, tot voorstand van uw lot; 1124 
wij willen uwen zoen bemiddelen bij God, 1125 
of anders wacht uw hoofd. Dit zal u niet gelukken. 1126 




luciferisten 
Zoudt gij met wapenen ons heilig recht verdrukken? 
Zij zijn den veldheer niet tot zulk een eind betrouwd. 
Wij steunen op ons recht: rechtvaardigheid is stout. 1129 



{==73==} {>>pagina-aanduiding<<}



michaël 
D'inspanner tegen God is allerminst rechtvaardig. 1130 




luciferisten 
Wij dienen God, Hij kenne ons tot zijn diensten waardig. 1131 
De hemel blijve maar in zijnen eersten stand. 
Men stell' geen ambtenaars van 't hemels vaderland 
beneden 't aards geslacht: dat staat de hierarchijen, 1134 
de Tronen, Machten, hoge en lage Heerschappijen 
der geesten, Englen en Aartsenglen, nimmermeer 1136 
te lijden, neen, geenszins; al zoude uw bliksemspeer 
doorstoten borst aan borst; en d' allertrouwste harten, 
wij laten ons geenszins van Adams afkomst tarten. 




michaël 
Ik wil dat elk vertrekke, op 't wenken met mijn hand. 
Hij kant zich tegen God en Godheid, wie zich kant 
meinedig tegen ons. Vertrekt naar uwe vanen. 1142 
Dat past soldaten en gehoorzame onderdanen 
des hemels. Wat geweld, wat moedwil drijft men hier! 
Wie anders oreloogt dan onder mijn banier, 
beoorloogt God en is een vijand van zijn rijken. 




luciferisten 
Wie op zijn recht staat, hoeft voor geen geweld te wijken. 
Naturelijk is elk beschermer van zijn recht. 1148 




michaël 
'k Gebied u dat ge fluks de wapens nederlegt. 
Door samenrotten wordt uw eer en eed geschonden. 




luciferisten 
Natuur heeft d' engelen door enen band verbonden 
elkandre bij te staan. Ook wordt niet een alleen 
geraakt in dit geschil, maar 't raakt ons in 't gemeen. 



{==74==} {>>pagina-aanduiding<<}



michaël 
Zoudt gij met wapenen den hemel dan beroeren? 
Die zijn u niet betrouwd om tegen God te voeren. 
Misbruikt ge uw macht, zo vreest des Allerhoogsten macht. 




luciferisten 
De stedehouder wordt alle ogenblik verwacht. 
Hij is in allerijl gedagvaard en ontboden. 
Wij willen al op een, en goden tegen goden 
opzetten, liever dan van onz' gerechtigheid 
aftreden door geweld. 1161 




michaël 
Zo groot een onbescheid 
verwacht ik nimmermeer van 's hemels stedehouder. 




luciferisten 
Het zweemt naar onbescheid een eersteling, een ouder 
te stellen onder 't juk des jongsten, als een knecht. 
Dat d'engel de natuur der engelen bevecht', 
en tegen zijnsgelijk, in staat en aard en wezen, 
de wapens voere, wordt met onbescheid geprezen. 1167 




michaël 
Hardnekkige aard, gij zijt geen zonen meer van 't licht, 
maar eer een basterdslag, dat voor geen Godheid zwicht. 1169 
Gij tergt den bliksemstraal en onverzoenbren toren; 1170 
volhardt ge, wat een ramp en val is u beschoren! 
Gij luistert naar geen raad noch onderwijs. Laat zien 
wat d' allerhoogste stem ons boven zal gebiên. 
Welaan, ik wil dat zich d' oprechte en vrome reien 
en scharen daadlijk van rebellenrotten scheien. 




luciferisten 
Laat scheiden al wat wil, wij houden ons bijeen. 



{==75==} {>>pagina-aanduiding<<}



michaël 
Getrouwe reien, volgt Gods veldheer. 




luciferisten 
Trekt vrij heen. 


belzebub, Lucifer, Luciferisten


belzebub 
De veldheer vaart naar God, om over u te klagen. 
Schept moed. Vorst Lucifer, gestegen op zijn wagen, 
wordt herwaarts aangevoerd. Gij moet u kort beraên. 
Een heirkracht, zonder hoofd, kan nimmermeer bestaan. 
Wat mij belangt, die last valt mij te zwaar te tillen. 




lucifer 
De ganse hemel waagt en dreunt van uw geschillen. 1183 
De keurebenden staan gereten en gedeeld; 1184 
het oproer slaat al voort. De hoge nood beveelt 
hierinne te voorzien en onheil voor te komen. 




luciferisten 
Heer stedehouder, wijk entoevlucht aller vromen, 
wij hopen nimmermeer, dat gij, als Michaël, 
den hals van 't engelsdom tot ene voetschabel 1189 
van Adams afkomst zult verworpen en verdoemen, 
en zulk een smaad en hoon vergulden en verbloemen 
met schijn van billijkheid en stijven door uw macht 
den opgang van den mens, een grof, een aards geslacht. 
Wat wierook schenkt hij toch den schaars van hem gezienen? 1194 
Waarom belast men ons een snoden worm te dienen, 1195 
te dragen op de hand, te luistren naar zijn stem? 
Schiep God de hemelen en englen slechts om hem, 
wij waren nutter nooit geschapen, noch geworden. 
Ontfarm u, Lucifer. Gedoog niet dat onze orden 1199 

{==76==} {>>pagina-aanduiding<<}

zo laag vernederd werde en zonder schuld verzink', 
de mens, gelijk een hoofd der englen, strale en blink' 1201 
in 't ongenaakbre licht, waarvoor de Serafijnen, 
al bevende van angst als schaduwen verdwijnen. 
Indien gij u verneêrt zo groot een ongelijk, 
tot voorstand van ons recht, te slechten in dit rijk, 
wij zweren uwen arm eendrachtig t' onderstutten. 
Aanvaardt deez' heirbijl, help, och help ons recht beschutten. 
Wij zweren u met kracht, in volle majesteit, 
te zetten op den troon, aan Adam toegeleid. 
Wij zweren uwen arm eendrachtig t' onderstutten, 
aanvaardt deez' heirbijl: help, och help ons recht beschutten. 




lucifer 
Mijn zonen, op wier trouw geen vlek van ontrouw hecht, 
al wat de Godheid wil en van ons eist, is recht. 
Ik ken geen ander recht en stut, als stedehouder 
der Godheid, zijn besluit en raadslot met mijn schouder. 
Den scepter, dien ik voer, ontving mijn rechterhand 
van zijne Almogendheid, als een genadepand 
en teken van Gods gunst en liefde tot ons allen. 
Is nu zijn hart en zin op Adam juist gevallen, 
en lust het hem, den mens, in volle heerschappij, 
te zetten bovenaan en boven u en mij 
te kronen, schoon we nooit in onzen plicht bezweken, 
wat raad hier toe? Wie wil dat raadslot tegenspreken? 1223 
Indien hij Adam nog eenzelve heerlijkheid, 
en d' engelse natuur gelijk, had toegeleid, 
dat waar verdragelijk voor alle hemeltelgen, 
gesproten uit Gods stam: nu mochten zij 't zich belgen, 1227 
zo belgzucht gene vlek omhoog gerekend waar. 1228 
Maar hoe men 't vat, dit loopt van wederzij gevaar, 1229 
hetzij men zwichte uit schroomte of moedig wederstreve. 
Ik wense dat hij u deez' bellegzucht vergeve. 



{==77==} {>>pagina-aanduiding<<}



luciferisten 
Heer Stedehouder, ai, aanvaardt dien heirstaf toch 
en handhaaf 't heilig recht: wij volgen in uw zog. 1233 
Wij volgen, streef vooruit op uw gezwinde veren. 
Wij willen sneuvlen of zeeghaftig triomferen. 




lucifer 
Dit strijdt met onzen eed en Gabriëls gebod. 




luciferisten 
Dat strijdt met God en zet het mensdom boven God. 




lucifer 
Laat God zijn eer en stoel en majesteit bewaren. 




luciferisten 
Bewaar uw eigen stoel: wij willen, als pilaren, 
u stutten en den staat der engelen meteen. 
Geen mens zal onze kroon, Gods kroon, met voeten treên. 




lucifer 
De veldheer Michaël, gewapend onder 't zegenen 
van boven, wil ons fluks met al zijn heir bejegenen. 
Zijn heirkracht bij uw macht, wat is 't een groot verscheel! 




luciferisten 
Is 't gene helft, gij sleept een staart van 't derde deel 1245 
der geesten mede, indien ge u geeft op onze zijde. 




lucifer 
Dan is de kans gewaagd, onz' gunst verloren bij de 
verdrukkers van uw recht. 




luciferisten 
De moed, de dapperheid, 
de hoon, de smaad, de spijt, de wanhoop, het beleid, 

{==78==} {>>pagina-aanduiding<<}

de wraak, het ongelijk, niet anders te beslechten, 
en wat hier aanhangt, zal ons stijven, onder 't vechten. 1251 




belzebub 
Wij hebben 't heilig rijk alleen in onze macht. 
Wat raadslot men besluit', de wapens geven 't kracht 
en nadruk. Zo wij slechts ons in slagorden stellen, 
wat nu nog weifelt straks op onze zij zal hellen. 




lucifer 
Ik troost me dan geweld te keren met geweld. 




belzebub 
Zo stijg de trappen op, o allerbraafste held. 
Heer stedehouder, stijg dien troon op, dat we u zweren. 




lucifer 
Vorst Belzebub, getuig, en gij, doorluchtste heren, 
Apollion, getuig, getuig, vorst Belial, 
dat ik, uit nood en dwang, dien last aanvaarden zal, 
tot voorstand van Gods rijk, om ons bederf te keren. 




belzebub 
Nu brengt den standerd voort, dat wij den standerd zweren, 
getrouwigheid aan God en onze Morgenstar. 




luciferisten 
Wij zweren tegelijk bij God en Lucifer. 




belzebub 
Nu brengt het wierookvat. Gij godgetrouwe scharen, 1266 
bewierookt Lucifer met wierookkandelaren 
en schalen, rijk van geur. Verheerlijkt hem met licht 
en glans van fakkelen. Verheft hem met gedicht, 
gezangen en muzijk, bazuinen en schalmeien. 
Het voegt ons, hem aldus met statie te geleien. 

{==79==} {>>pagina-aanduiding<<}

Heft op een heldren toon, 
Ter ere van zijn kroon. 




luciferisten 
Op, trekt op, o gij Luciferisten, 
Volgt deez' vaan. 
Rukt te hoop al uw krachten en listen. 1276 
Trekt vrij aan. 
Volgt dezen god, op zijn trommel en trant. 
Beschermt uw recht en vaderland. 
Helpt hem Michaëls heirkrachten stuiten. 
Houdt nu moed, 
Helpt den hemel voor Adam nu sluiten, 
en zijn bloed. 
Volgt dezen held, op zijn bazuin en trom. 
Beschut de kroon van 't engelsdom 
Ziet, ai ziet nu de Morgenstar blinken. 
Voor die pracht 
zal des vijands banier haast verzinken 
in der nacht; 
Wij met triomf kronen god Lucifer. 
Bewierookt hem en zijne star. 




rei van engelen 
Zang 
Waar zijn we toe gekomen, 
dat 's hemels burgertwist 
de regimenten splist, 
en 't zwaard is opgenomen, 
te zinneloos en blind? 
Wie is er van onz' benden, 
- hij sneuvelt of verwint -, 
gelukkig? Die d' ellenden 
van hunne broedren zien, 
en rijks- en reigenoten? 
Of die verwonnen vliên, 
in ballingschap gestoten? 

{==80==} {>>pagina-aanduiding<<}

O zoons van enen God, 
waartoe verdwaalt uw lot! 
Tegenzang 
Helaas! waartoe verdwalen 
de geesten? Wat verleidt 
hen, uit de zekerheid 
van hunnen staat en palen 1309 
te spatten, zonder nood? 
Zich op het spits te wagen? 
Onz' weelde was te groot, 
te dertel om te dragen; 1313 
de hemel niet genoeg 
om engelen te paaien: 1315 
de nijdigheid most vroeg 
dit zaad van oorlog zaaien, 
in 't vreedzaam vaderland. 
Wie leit dien twist aan band? 1319 
Toezang 
Is dit krijgsvier niet te smoren, 
door een macht van hogerhand, 
wat wil blijven in zijn stand? 
Staatzucht zal alle orden storen: 1323 
hemel, aarde, zee, en strand 
zullen staan in lichten brand. 
Staatzucht, eens door triomferen 
als gewettigd, zal verwoed 
God en alle macht braveren. 
Staatzucht kent noch God, noch bloed. 





{==81==} {>>pagina-aanduiding<<}

Vierde bedrijf

gabriël, Michaël


gabriël 
De ganse hemel gloeit, in enen lichten brand 
van oproer en verraad. 'k Verdaag u als gezant 
van God en zijnen stoel, nu daadlijk op te trekken, 
met enen gloed van vier en ijver deze vlekken 
te branden uit Gods naam en 't zuiver hemelsdom. 1334 
Vorst Lucifer braveert, hij roert trompet en trom. 1335 




michaël 
Is Lucifer, helaas, in zijne trouw veranderd? 




gabriël 
Des hemels derde deel heeft rede zijnen standerd, 1337 
die valse morgenstar, gezworen, zijnen troon 
bewierookt, als een god, en met een lastertoon 
van goddeloos muziek hem ere toegezongen. 
Zij komen herwaarts aan in volle kracht gedrongen, 
en dreigen schrikkelijk de poort van 't wapenhuis 
te rammen met geweld. Een woest, een wild gedruis 
van onweer buldert vast, van boven en van onder. 
Het weerlicht, stormt en raast. De bliksem en de donder, 
in arbeid, schudden vast de pijlers van ons hof. 
Men hoort geen Serafijns, noch wedergalm van lof. 
Eenieder zit in druk gedompeld over d' oren. 
Dan zwijgen plotseling, dan huilen al de koren 
der engelen, van druk en medelijden, om 
den blinden afval van 't gezaligd engelsdom, 
en d' engelse natuur. 't Is meer dan tijd om heden 

{==82==} {>>pagina-aanduiding<<}

te kwijten uwen plicht en op uw heilige eden, 1353 
(die gij, als veldheer, op het punt des bliksems zwoert, 
bij God en zijnen naam) te passen. 




michaël 
Wat vervoert 
Gods stedehouder dus zich tegen God te kanten, 
te dragen als een hoofd van dolle vloekverwanten? 1357 




gabriël 
De hemel weet hoe node ik Gods gerechte zaak 1358 
verdadige op deez' wijs. Hoe bitter wil de wraak 1359 
hem treffen! Want men weet geen middelen te vinden 
om dit verdoold geslacht rampzaligen en blinden 
te leiden op de baan, de heirbaan van hun trouw. 
Ik zag Gods blijdschap zelf zich met een wolk van rouw 
beschaduwen, in 't end de wraak een vlam ontsteken 
in d' ogen van het licht, eer, om dien slag te breken, 
het last gaf tot den tocht. Ik hoorde een wijl het pleit 1366 
hoe d' opperste genade en Gods gerechtigheid 
elkandre in wederwicht, met pit van reden, hielen. 1368 
Ik zag de Cherubijns, hoe ze op hun aanzicht vielen 
en riepen vast: genâ, genâ, o Heer, geen recht. 
Men had dit zwaar geschil gezoend en schier geslecht, 1371 
zo scheen de Godheid tot genade en zoen genegen. 
Maar als de wierookstank in top komt opgestegen, 
de smook, die Lucifer omlaag wordt toegezwaaid, 
met wierookvat, bazuin en lofgezangen, draait 
de hemel zijn gezicht van zulke afgoderijen, 
gevloekt van God en geest en alle hierarchijen. 
Genâ had uitgediend. Waak op, in 't harrenas. 
De Godheid dagvaardt u, eer 't oproer ons verrass'. 

{==83==} {>>pagina-aanduiding<<}

Betem met uwen arm de woeste Behemotten 1380 
en Leviathans, die dus godloos samenrotten. 




michaël 
Uriël, schildknaap fluks, men breng' den bliksem hier, 
mijn harnas, helm en schild. Breng herwaarts Gods banier. 
Men blaze de bazuin. Te wapen, fluks te wapen. 
Gij, Machten, Tronen, wat getrouw is en rechtschapen, 
dat wapen' zich met ons. Gij regimenten, voort, 
eenieder in 't gelid: de hemel geeft het woord. 1387 
Men blaze de bazuin, men sla de holle trommels, 
verdagvaarde in der ijl ontelbre dikke drommels 1389 
gewapenden. Blaast op, ik schiet de wapens aan. 
Het geldt Gods eer alleen. Het moet er nu op staan. 1391 




gabriël 
Dit harnas past zo braaf, als waar' 't u aangeschapen. 1392 
Hier komt de veldbanier, waarin Gods naam en wapen 
u toestraalt en de zon in top u heil belooft. 
Hier komen de kornels u groeten als het hoofd 1395 
van 't heir der hemelen, die Gods baniere zwoeren. 
Schep moed, vorst Michaël, gij zult Gods oorlog voeren. 




michaël 
Zo zal ik. Hou mijn woord omhoog. Wij trekken heen. 1398 




gabriël 
Wij volgen uwen tocht met wensen en gebeên. 


lucifer, Belzebub, Luciferisten


lucifer 
Hoe staat het met ons heir? Hoe is 't ermee gelegen? 



{==84==} {>>pagina-aanduiding<<}



belzebub 
Het heir verlangt, gereed, om onder uwen zegen 
te vliegen regelrecht op 't spits van Michaël. 1402 




luciferisten 
Zo doet het: ieder wacht op Lucifers bevel, 
om teffens d' armen en hun vleugels eens te reppen, 
dien groten vijand lucht en winden t' onderscheppen, 1405 
en als hij legt in zwijm te ketenen met kracht. 




lucifer 
Hoe talrijk is het heir? Waarin bestaat onz' macht? 




belzebub 
Die groeit alle ogenblik en bruist uit alle transen 
ons toe, gelijk een zee van vier en heldre glansen. 
'k Vertrouw, het derde deel des hemels houdt ons zij, 
is 't niet de halve streek, want Michaëls getij 
verloopt alle ogenblik en ebt aan alle kanten. 
De helleft van de wacht en eerste hoftrouwanten, 
uit ieder orden, van eenieder hierarchij, 
verzweren hunnen heer, vorst Michaël, als wij. 1415 
Men ziet er Cherubijns, Aartsenglen, Serafijnen 
de vanen voeren. Zelf het paradijs, aan 't kwijnen 
geslagen van verdriet, verschiet zijn groente en verf 1418 
en waar men d' ogen keert, daar schijnt een wis bederf 
en boven 't hoofd een bui en donkre wolk te hangen. 
Dat voorspook spelt ons heil: men heeft slechts aan te vangen. 1421 
Gij draagt alree de kroon des hemels op uw kruin. 




lucifer 
Die klank behaagt me meer dan Gabriëls bazuin. 
Hoort toe en geeft gehoor, beneden deze trappen. 

{==85==} {>>pagina-aanduiding<<}

Hoort toe, gij oversten: hoort toe, gij ridderschappen, 
en luistert wat wij u vermelden, klaar en kort. 
Gij weet hoe verre wij alree zijn uitgestort 
in wraakzucht tegen 't hoofd der opperste paleizen, 
dat het een dolheid ware, op hoop van zoen, te deizen, 1429 
en niemand denken durv' deze onuitwisbre smet 
te zuivren door genâ: dies moet de nood een wet, 
een wisse toevlucht van te wanken, noch te wijken 
verstrekken; gij, met kracht en zonder om te kijken, 
dien standerd en mijn star verdadigen, meteen 1434 
den vrijgeschapen staat der englen in 't gemeen. 
Het ga zo 't wil: volhardt groothartig, onverdrietig: 
geen almacht heeft de macht dat zij geheel vernietig' 1437 
het wezen, dat gij eens voor eeuwiglijk ontvingt. 
Indien ge fel en fors met uwe heirspits dringt 
in 't hart van 's vijands heir en komt te triomferen, 
zo zal de tirannie der hemelen verkeren 
in enen vrijen staat en Adams zoon en bloed, 
gekroond in top van eer en met een aardsen stoet 
omsingeld, uwen hals niet boeien aan de keten 
van slaafse dienstbaarheid, om hem ten dienst te zweten, 
en onder 't koopren juk te hijgen, zonder end. 
Indien ge mij voor 't hoofd van uwen vrijdom kent, 1447 
gelijk ge uit enen mond dien standerd hebt gezworen, 
zo staaft den eed nog eens eenstemmig, dat wij 't horen, 
En zweert getrouwigheid aan onze Morgenstar. 




luciferisten 
Wij zweren tegelijk bij God en Lucifer. 




belzebub 
Maar zie, hoe Rafaël, verbaasd en vol meedogen, 1452 
met zijnen vredetak van boven komt gevlogen 
om uwen hals, op hoop van stilstand en verdrag. 1454 



{==86==} {>>pagina-aanduiding<<}

rafaël, Lucifer


rafaël 
Och, stedehouder, mond van 't goddelijk gezag, 
wat heeft u buiten 't spoor van uwen plicht gedreven? 
Zoudt gij den Schepper van uw glorie wederstreven? 
lichtvaardig weifelen en wanklen in uw trouw? 
Dat hoop ik nimmermeer. Helaas, ik zwijm van rouw, 
en blijve om uwen hals beklemd, bestorven hangen. 1460 




lucifer 
Oprechte Rafaël! 




rafaël 
Mijn blijschap, mijn verlangen, 
ik bid u, hoor me. 




lucifer 
Spreek, zo lang het u behaag'. 




rafaël 
Genade, o Lucifer! Verschoon u zelven: draag 1463 
geen harnas tegen mij, die treurig smilte en kwijne 
van druk, om uwentwil. Ik koom, met medicijne 
en balsem van genâ, gestegen uit den schoot 
der Godheid, die, gelijk ze in haren raad besloot, 
u, boven duizenden gekroonde Heerschappijen, 1468 
gezalfd heeft op den stoel van haar stadhouderijen. 
Wat dolheid is het die uw zinnen dus verrukt? 
Zij had haar zegel en gelijkenis gedrukt 1471 
op uw geheiligd hoofd en voorhoofd, overgoten 
met schoonheid, wijsheid, gunst, en wat er komt gevloten 
en stromen, zonder maat, uit aller schatten bron. 
Gij blonkt in 't paradijs, voor 't aanschijn van de zon 

{==87==} {>>pagina-aanduiding<<}

der Godheid, uit een wolk van dauw en verse rozen. 
Uw feestgewaad stond stijf van perlen en turkozen, 
smaragden, diamant, robijn en louter goud. 
De zwaarste scepter werd uw rechterhand betrouwd, 
zodra gij steegt in 't licht, en, op bazuin en bommen, 1480 
door 't blakende gesternte en stenen kwaamt te brommen: 1481 
en zoudt gij reukeloos u storten uit dien troon? 
Verreukelozen al dat herelijk en schoon? 
Zoudt gij uw glansen, die de hemelen versieren, 
ons licht verduisteren, in enen knoop van dieren, 1485 
en mengsel van gedierte en ondier ondereen, 
griffoensklauw, drakenhoofd, en andre gruwzaamheên, 
misscheppen onbedacht? En zouden 's hemels ogen, 1488 
de starren, u zo laag beroofd zien van vermogen, 
en eer en majesteit, door 't schenden van uw trouw? 
Dat keer' de goede God, wiens aanschijn ik aanschouw 
in 't zalig licht, waar wij, geheiligd alle zeven, 1492 
Hem dienen voor zijn troon en sidderen en beven 
voor zulk een Majesteit, die op ons voorhoofd straalt, 
verkwikt en leven geeft wat leeft en adem haalt. 
Heer stedehouder, mag mijn bede uw hart bewegen, 
gij kent mijn zuiver wit en hart, met u verlegen. 1497 
Ruk af dien trotsen kam, schud uit dit harrenas, 1498 
smijt neder uit deez' hand de heirbijl, de rondas 1499 
uit d' andre. Hoger niet: leg neder, och, leg neder, 
leg neder, strijk vanzelf den standerd en de veder 
van uwe vleugelen voor God en zijnen glans, 
eer Hij u uit den troon, den allerhoogsten trans 
van ere, nederklinke aan gruis en stof te mortel, 1504 
ja zulks dat van den stam der geesten tak noch wortel, 
noch geen gedachtenis noch leven overschiet; 

{==88==} {>>pagina-aanduiding<<}

't en ware een leven van ellende, van verdriet, 1507 
de dood, de wanhoop en een worm, een eeuwig knagen, 1508 
en knersetanden mocht den naam van leven dragen. 
Verneêr u, staak dien tocht, ik offer u genâ 
met dien olijftak: grijp, of echter 't is te spâ. 1511 




lucifer 
Heer Rafel, ik verdien noch dreigement, noch toren. 
Mijn helden hebben Gode en Lucifer gezworen, 
en, onder 's hemels eed, dien standerd opgerecht. 
Men strooie wat men wil den hemel door: ik vecht 
en oorloge onder God, tot voorstand van zijn koren, 1516 
de handvest en het recht, hun wettig aangeboren, 
eer Adam zijne zon zag opgaan, eer de dag 
zijn paradijs bescheen. Geen menselijk gezag, 
geen juk van mensen zal den nek der geesten plagen; 
geen engelsdom den troon van Adam onderschragen 
met zijnen vrijen hals, gelijk een dienstbaar slaaf, 
tenzij de hemel ons in enen poel begraav', 
met zoveel scepteren en kronen, glans en vonken, 
als ons de Godheid uit haar boezem heeft geschonken, 
voor eeuwig, en altijd. Laat bersten al wat berst: 
ik handhaaf 't heilig recht, door hogen nood geperst, 
en, na veel wederstand, mij endlijk overdrongen, 1528 
op 't klagen en gekerm van duizenden van tongen. 
Ga hene, boodschap dit den Vader, onder wien 
ik dus, voor 't vaderland, den standerd voere en dien'. 




rafaël 
Och stedehouder, wat verbloemt gij uw gepeinzen 1532 
voor 't alziende oog? Gij kunt uw oogmerk niet ontveinzen. 
De straal van zijn gezicht ontdekt de duisternis, 
de staatzucht, waar uw geest zo grof van zwanger is, 
en rede in arbeid gaat om dit gedrocht te baren. 1536 

{==89==} {>>pagina-aanduiding<<}

Waar berg ik mij van schrik! Hoe rijzen al mijn haren! 
Verdwaalde Morgenstar, verschoon u zelve toch. 
Gij kunt d' Alwetendheid niet paaien met bedrog. 




lucifer 
Wat staatzucht? Heeft mijn plicht in enig deel ontbroken? 




rafaël 
Wat hebt gij in uw harte al heimelijk gesproken? 
‘Ik wil in 's hemels top, door alle wolken heen, 
en boven Gods gestarnte opstijgen, van beneên, 
God zelf gelijk, geen macht bestralen met genade, 
tenzij ze aan mijnen stoel het leen verheergewade: 1545 
geen majesteit braveer' met scepter, nochte kroon, 1546 
tenzij ik haar belene uit mijnen hogen troon.’ 1547 
Bedekt uw aangezicht, valt neder, strijkt uw pennen. 
En wacht u, boven ons, een hoger macht te kennen. 1549 




lucifer 
Hoe nu toe? Ben ik dan Gods stedehouder niet? 1550 




rafaël 
Dat zijt gij en ontvingt van 't onbepaald gebied 1551 
Bepaalde mogendheid en heerst uit zijnen name. 




lucifer 
Helaas, hoe lang? Tot dat vorst Adam ons beschame, 
en, boven de natuur der engelen, zijn lot 
uit 's hemels schoot ontvange en aanzitt' neffens God? 




rafaël 
Wil d' opperste monarch zijn macht met mindren delen, 
ja d' eerste kroon den mens opzetten en bevelen, 1557 
hem wijden tot een hoofd der geesten, boven al 

{==90==} {>>pagina-aanduiding<<}

wat kroon en scepter voert, of namaals voeren zal, 
zo leer ootmoedig u Gods raadslot onderwerpen. 




lucifer 
Dat is de wetsteen om deez' heirbijl op te scherpen. 1561 




rafaël 
Gij scherpt ze reukeloos voor uwen eigen nek. 
Bedenk eens waar wij staan. De hemel kan geen vlek 
van afgunst, haat en nijd, noch hovaardij verdragen. 
De wraak des hemels dreigt deez' schandvlek uit te vagen. 
Hier helpt geen veinzen. Och, of voor d' alziende Zon, 
het aldoordringende oog, ik deze lastren kon 1567 
bedekken. Lucifer, waar is uw glans gebleven? 




lucifer 
Mijn glans is Adam en zijne afkomst lang gegeven. 
Men noem' mij langer niet den eerstgewijden zoon, 
den oudsten erfgenaam. 




rafaël 
Vorst Lucifer, verschoon 
uzelven: onderworp u 't opperste behagen. 
Gewaardig ons dat wij die blijde tijding dragen 1573 
naar boven: ieder ziet mijn weerkomst tegemoet. 
Ik val ootmoedig dus uw majesteit te voet. 
Om Gods wil, wacht u toch weerspannigen te stijven, 
die op uw wil en wenk, als op hun aspunt, drijven. 1577 
Zoudt gij, in wederwil van 't hemelse paleis, 
deez' lucht, vol heiligheid, vol vrede, d' eerste reis 1579 
met duizendduizenden in 't harrenas, beroeren? 
Op trommel en trompet den oorlogsstanderd voeren, 
en kanten tegen God, den sterksten worstelaar? 1582 




lucifer 
Men kant zich tegen ons. Was Adams afkomst maar 
eenzelven staat en stoel, als d' engelen, geschonken. 

{==91==} {>>pagina-aanduiding<<}

dat scheen verdragelijk; nu vliegen vast de vonken 
van dezen hemeltwist door alle daken heen. 
Zwijg engelsdom: verhef eerbiediglijk het leen 1587 
van al wat gij bezit aan Adam en zijn neven. 1588 
Den mens weerstreven, is de Godheid wederstreven. 
Hoe mag het God van 't hart, dat hij zo laag, zo diep 
vernedert dien hij tot den grootsten scepter schiep? 
Een edelmoedigheid, geheiligd tot regeren, 
voor enen minder zich zo zwaarlijk kan vernêren, 
van heerlijkheid ontkleên, en opstaan uit haar staat 
en stoel, dat zij vervloekt den glans en dageraad 
van haren opgang en veel liever had gebleven 
een schaduw, zonder verf, een niets en zonder leven: 
want niet-zijn overtreft verklening duizendwerf. 1598 




rafaël 
Geleende heerschappij staat los en is geen erf. 1599 




lucifer 
'k Misdank me dan dit leen, als 't immers leen moet heten. 1600 




rafaël 
Bewaar uw ambt, of is zijn oogmerk u vergeten? 1601 
De stedehouderschap uw wijsheid werd betrouwd, 
opdat gij 't al in rust en orde houden zoudt; 
en hebt ge tegen God het pantser aangeschoten, 
als een meinedig hoofd van blinde bondgenoten? 




lucifer 
Wij schoten slechts, uit nood en noodweer, 't pantser aan; 
zo luttel wouden wij de Godheid wederstaan. 
De reden spreekt, al waar' 't dat schild en wapen zwege. 
Wij vrijen onzen staat: benijdt men ons die zege? 1609 



{==92==} {>>pagina-aanduiding<<}



rafaël 
Geen zege is herelijk, waar, in eenzelfde rijk, 
slagordens van één staat bestrijden haars gelijk, 
en deerlijk is het, zo gebroeders van een orden 
door hun gebroeders zelfs in 't end verwonnen worden. 
Om onzentwil, om God, en zijn gedreigde straf, 
och stedehouder, voer uw regimenten af: 
voer af, en laat u toch vermorwen door gebeden. 
Ik hoor, 't is schrikkelijk, alree de ketens smeden, 
om, na de neêrlaag, u, geketend door de lucht 
te voeren in triomf. Ik hoor alree gerucht 
en zie allengs het heir van Michaël genaken. 
Het is hoog tijd, hoog tijd dien dollen tocht te staken. 




lucifer 
Wat baat het, schoon men zich op 't uiterste berâ? 
Hier is geen hoop van pais. 




rafaël 
'k Verzeker u genâ, 
en stel me, als middelaar, om hoog voor u te pande. 




lucifer 
Mijn star te dompelen in duisternisse en schande, 
mijn vijanden te zien braveren op den stoel! 




rafaël 
Och Lucifer, waak op. Ik zie den zwavelpoel 
met opgespalkte keel afgrijslijk naar u gapen. 
Zult gij, het schoonst van al wat God ooit heeft geschapen, 
een aas verstrekken voor het vratige ingewand 
des afgronds, nimmer zat en nimmer uitgebrand? 1631 
Dat hoede God. Och, och, bewillig onze bede, 
ontvang dien tak van pais: wij offren u Gods vrede. 




lucifer 
Of ergens schepsel zo rampzalig zwerft als ik? 
Aan d' een zij flauwe hoop, aan d' andre groter schrik. 

{==93==} {>>pagina-aanduiding<<}

De zege is hachelijk, de neêrlaag zwaar te mijden. 1636 
Op 't onwis tegen God en Gods banier te strijden? 1637 
Den eersten standerd op te rechten tegen God, 
zijn hemelse bazuin en openbaar gebod? 
Zich op te worpen als een hoofd van Gods rebellen, 
en tegen 's hemels wet een wederwet te stellen? 
Te vallen in den vloek der snoodste ondankbaarheid? 
Te kwetsen de genade en liefde en majesteit 
des rijken Vaders, bron van alle zegeningen, 
die nog t' ontvangen staan en wat wij rede ontvingen? 
Hoe zijn we nu zo wijd verzeild uit onzen plicht! 
Ik zwoer mijn Schepper af. Hoe kan ik voor dat licht 
mijn lasterstukken, mijn verwatenheid vermommen! 
Hier baat geen deizen, neen, wij zijn te hoog geklommen. 
Wat raad? Wat best geraamd in deez' vertwijfeldheên? 
De tijd geen uitstel lijdt. Een ogenblik is geen 1651 
genoegzaamheid van tijd, indien men tijd mag noemen 
deez' kortheid, tussen heil en endeloos verdoemen. 
Maar 't is te spa en hier geen boete voor onz' smet. 
De hoop is uit. Wat raad? Daar hoor ik Gods trompet. 


apollion, Lucifer, Rafaël


apollion 
Heer stedehouder, op! Het is geen tijd te marren. 
De veldheer Michaël, in aantocht met zijn starren 
en regimenten, daagt u uit in 't vlakke veld. 
De tijd gebiedt dat gij u in slagorden stelt. 
Trek op, trek op met ons: wij zien den strijd gewonnen. 




lucifer 
Gewonnen? Dat 's te vroeg: de strijd is niet begonnen. 
Men weeg' dien zwaren slag en oorlog niet te licht. 



{==94==} {>>pagina-aanduiding<<}



apollion 
Ik zag alree den schrik in Michaëls gezicht, 
en al zijn benden doods schier omzien naar de hielen. 1664 
Wij willen, twijfel niet, haar slopen en vernielen. 1665 
Hier komen d' oversten met onzen standerd aan. 




lucifer 
Eenieder in 't gelid: eenieder kenn' zijn vaan. 1667 
Nu rustig de bazuin en krijgstrompet gesteken. 1668 




apollion 
Wij wachten op uw woord. 




lucifer 
Zo volgt ons op dit teken. 




rafaël 
Helaas, hij stond alrede in twijfel en beraad: 
nu voert hem wanhoop aan. Helaas, in welk een staat 
van jammernissen stort d' Aartsengel al de zijnen! 
Nu mag hij nimmermeer in vreugd omhoog verschijnen, 
tenzij zij de Godheid dit meedogende belett'. 1674 
Gij hemelreien, komt, en geeft u in 't gebed. 
Misschien of nog deez' slag te schutten waar' met smeken. 1676 
Het bidden kan een hart van diamantsteen breken. 


rei van engelen, Rafaël


rei van engelen 
O Vader, die geen wierookvat 
noch goud noch lofzang waarder schat 
dan Godgelatenheid en stilte 1680 
van 't schepsel, dat uit nedrigheid 
behagen schept aan uw beleid, 

{==95==} {>>pagina-aanduiding<<}

en in uw wil zich zelf versmilte; 1683 
Gij ziet, o aller telgen stam, 
hoe 't hoofd der geesten zijnen kam 
ga kanten tegen uw behagen; 
hoe hij trompet en trommel roert 
en blind, van staatzucht aangevoerd, 
U tergt op zijnen oorlogswagen. 
Ontferm u over 't lasterstuk, 1690 
en keer, och, keer het ongeluk 
van duizendduizend lotgenoten, 
die al te jammerlijk misleid, 
met zulk een wederspannigheid 
het harnas hebben aangeschoten. 




rafaël 
Verschoon genadig, och verschoon 
den stedehouder, die de kroon 
der kronen op zijn hoofd wil zetten, 
om neffens U en boven al 
te triomferen. Och, wie zal 
hem zuiveren van zulke smetten? 




rei van engelen 
Gedoog niet, dat de schoonste ziel, 
waarop uw oog genadig viel, 
gedoog niet, dat d' Aartsengel sneve. 
Hij boete deze ondankbre daad, 1705 
en blijv' gehandhaafd bij zijn staat. 
Dat uw genâ zijn schuld vergeve. 





{==96==} {>>pagina-aanduiding<<}

Vijfde bedrijf

rafaël, Uriël


rafaël 
De ganse hemel, van den grond op tot de kruin 
der aartspalaizen, juicht op Michaëls bazuin 
en zwaaiende banier. De veldslag is gewonnen. 
Onz' schilden schitteren en scheppen nieuwe zonnen. 1711 
Uit elke schildzon straalt een triomfanten dag. 
Daar komt Uriël zelf, de schildknaap, uit den slag 
en zwaait het vlammend zwaard, dat, scherp van wederzijden, 
gewet van 's hemels wrake en gramschap, onder 't strijden, 
door schild en harrenas en helm van diamant, 
gevaagd heeft, links en rechts, al wat de horens kant 1717 
en opsteekt tegen Gods doordringende alvermogen. 
Gestrenge schildknaap, die het scherprecht uit den hogen 
bekleedt en 't ongelijk, dat tegen 't eeuwig recht 1720 
zich opworpt, met één slag rechtvaardiglijk beslecht, 
gezegend is 't geweer, gezegend zijn uw armen, 1722 
die d' eer van Englenstad handhaven en beschermen. 
Wat legt ge al prijzen in bij d' Oppermajesteit! 1724 
Verhaal ons toch den strijd: ontvouw ons al 't beleid 1725 
en 's hemels eersten tocht: wij luistren met verlangen. 




uriël 
Uw lust ontvonkt mijn geest om rustig aan te vangen, 
dien vreselijken storm t' ontvouwen op een rij. 1728 
Gelukkig vecht het heir, dat God heeft op zijn zij. 
De veldheer Michaël, (verwittigd uit den hogen, 

{==97==} {>>pagina-aanduiding<<}

door 's hemels afgezant, die neder kwam gevlogen, 
nog sneller dan een star die door de lucht verschiet, 
hoe Lucifer zo trots zich tegen 't hoog gebied, 
had openlijk gekant, gereed hen aan te voeren, 
die hem bewierookten, zijn starre en standerd zwoeren) 
schoot voort, op 't aanstaan van den trouwen Gabriël, 1736 
het schubbig pantser aan en gaf terstond bevel 
aan al zijn oversten en hoofden en kornellen, 
de heiren, in Gods naam, in hun geleên te stellen, 
om met gemene macht en kracht, op 't luchtig ruim, 1740 
van 't zuivre hemelsblauw al dit meinedig schuim 
te vagen, al dit spook in duisternis te dompelen, 1742 
eer zij op 't ongezienste ons mochten overrompelen. 
Op dezen last vergaart Gods heirkracht in der ijl 1744 
slagordenswijs, zo snel gelijk een vlugge pijl 
gedreven van de pees. Men zag ontelbre drommen, 
in een driekantig heir aan alle kanten brommen, 1747 
gelijk een driehoek steekt en straalt op ons gezicht. 
Men zag een enkelheid in een driepuntig licht, 1749 
zo spiegelglad gelijk een diamant geslepen: 
een heirspits, eer van God dan enig geest begrepen. 1751 
De veldheer, met den gloed des bliksems in de hand, 
hield recht voor Gods banier, in 't hart van 't leger, stand. 
Wie moed wil houden en triomf en zege baren, 
die moet voor al het hart verzeekren en bewaren. 1755 




rafaël 
Waar bleef 't verwaten heir, dat ons bestormen wou? 




uriël 
Het kwam vol moed ter baan en had zijn eerste trouw, 1757 
gehoorzaamheid en eer en eed en al vergeten, 
te heilloos en verwaand op God en ons gebeten. 

{==98==} {>>pagina-aanduiding<<}

Het groeide snel en wies, gelijk een halve maan. 1760 
Het wet zijn punten, zet twee horens op ons aan; 
Gelijk 't gestarrent van den Stier de hemeldieren 
en andre monsters, die rondom hem henezwieren, 
met gouden hoornen dreigt. De rechte horen wordt 
vorst Belzebub, opdat hij ons de vleugels kort', 
en zijne wacht betrouwd; vorst Belial de linken. 1766 
Men ziet hen beide om strijd in hunne rusting blinken. 
De stedehouder, nu veldmaarschalk tegen God, 
verzekerde den buik des legers, om het slot, 1769 
der regimenten knoop, in 't midden te bewaren. 
De trotse standerd, waar de dag scheen op te klaren, 1771 
uit zijne morgenstar, werd van Apollion 
gehandhaafd, achter hem, zo moedig als hij kon 1773 
in zijnen vollen kreits omhoog ten toon gezeten. 1774 




rafaël 
Helaas, wat durft, wat durft d' Aartsengel zich vermeten? 
Och, of ik hem bijtijds tot afstand had gebrocht! 
Beschrijf me niettemin het aanzicht van dien tocht, 
en in wat schijn de vorst de benden kwam geleien. 1778 




uriël 
Omringd van zijn staffiers en groene livereien, 1779 
hij, wreev'lig aangevoerd van onverzoenbren wrok, 
in 't gouden pantser, dat op zijnen wapenrok 
van gloeiend purper blonk en uitscheen, steeg te wagen, 
met gouden wielen, van robijnen dicht beslagen. 
De leeuw en felle draak, ter vlucht gereed en vlug, 1784 
met starren overal bezaaid op hunnen rug, 
in 't parelen gareel, gespannen voor de wielen, 

{==99==} {>>pagina-aanduiding<<}

verlangden naar den strijd en vlamden op 't vernielen. 
De heirbijl in de vuist, de scheemrende rondas, 1788 
waarin de morgenstar met kunst gedreven was, 
hing aan den linkerarm, gereed de kans te wagen. 




rafaël 
O Lucifer, gij zult dien hoogmoed u beklagen. 
Gij fenix, onder al wat God daarboven looft, 1792 
hoe steekt gij, onder 't heir, zo fier met hals en hoofd 
en helm en schoudren uit! Hoe heerlijk past u 't wapen, 
als waar' 't naturelijk uw wezen aangeschapen! 1795 
O hoofd der engelen, niet hoger: keer weerom. 




uriël 
Zo stonden zij gekant en slagree, drom bij drom, 
eenieder op zijn lucht en hoefslag en bij rijen 1798 
gesnoerd aan hun gezag, om 't schoonst van wederzijen; 1799 
wanneer de dolle trom en klinkende trompet 
zich mengen, het geluid geweer en handen wet 1801 
en steigert in den trans van 't heilig licht der lichten; 
een klank, waarop terstond een zwangre wolk van schichten 
geborsten, slag op slag, een gloênden hagel baart, 
een storm en onweer, dat de hemelen vervaart, 
de hofpilaren schudt. De kreitsen en de starren, 
verbijsterd in hun ronde en ommeloop, verwarren 
of zwijmen op de wacht en weten niet waarheen 
te drijven, oost en west, of boven of beneên. 
Al weerlicht, wat men ziet, al wat men hoort is donder. 
Wat blijft er in zijn stand? Het bovenste raakt onder. 
De heiren, na 't gedreun van 't eerste schutgevaart, 
geraken handgemeen met knots en hellebaard 
en sabel, speer en dolk. Het gaat er op een kerven 
en steken. Al wat kan, wat toeleit op bederven, 1815 

{==100==} {>>pagina-aanduiding<<}

op schenden, rept zich nu, bederft en treft en schendt. 
De broederschap heeft uit en niemand ziet noch kent 
zijn medeburger meer. Men ziet er paarlen huiven, 1818 
gekrolde vlechten haars en pluim en pennen stuiven 
en schitteren, in 't vier der bliksemen gezengd. 
Men ziet turkooisblauw, goud en diamant gemengd, 
en perlensnoer en wat de haarlok kon versieren. 
De vleugels, half geknot, gebroken pijlen zwieren 
en zweven door de lucht. Een gruwzaam veldgeschrei 
verheft zich uit den stoet der groene liverei; 
daar lijdt het krijgsheir last, geperst uit nood te deizen. 1826 
De dolle Lucifer hervat den strijd drie reizen, 
en stut de flauwte van zijn regiment zo trots, 
gelijk het zeegedruis al schuimende op een rots 
gestuit wordt, reis op reis, en meer niet uit kan rechten. 




rafaël 
Gewis, het heeft wat in de wanhoop af te vechten. 1831 




uriël 
De dappre Michaël laat blazen: eer zij God. 
De regimenten, op die leus en zijn gebod, 
gemoedigd, tegelijk aan 't steigeren en stijgen 1834 
naar boven, om de loef van 's vijands heir te krijgen; 1835 
dat stijgt meteen omhoog, maar met een trager vaart, 
en raakt in 't ende in lij. Alsof men hemelwaart 1837 
een valk zag, van omlaag, op zijne wakkre pennen 

{==101==} {>>pagina-aanduiding<<}

zich geven in de lucht, eer hem de reigers kennen, 1839 
die sidderen van schrik, in 't bos, bij enen beemd, 
zodra het hoge nest dien vijand daar verneemt. 
De reiger schreeuwt en stijgt, en, bang voor 's vijands poten, 
verwacht hem op den bek, om door de borst te stoten, 1843 
vanonder, als hij ploft van boven op den buit. 




rafaël 
O Lucifer, wat raad! Het ziet er schriklijk uit. 
Gij zweeft hier op een vlakte en zonder poort en wallen. 
Een gruwelijke orkaan wil plotsling u bevallen, 1847 
en zinken in een poel en afgrond, zonder grond. 1848 




uriël 
Wat gaf 't een schoon verschiet, omlaag een hallef rond, 
of halve maan, omhoog een driekant spits t' aanschouwen; 
de regimenten, die zich sluiten en ontvouwen, 
op 't wenken van hun hoofd, eenieder in zijn vaan, 1852 
te zien zo pal gelijk metalen muren staan, 
als op een wederwicht van lucht en eigen zwaarte, 1854 
met al hun slingertuig, geschut, en stormgevaarte. 
Zij hangen evenals men zich een wolk verbeeldt, 
een wolk, waarin de zon met heure stralen speelt, 
en schildert en schakeert doorluchte regenbogen. 1858 
De hemelse adelaar, zo steil in top gevlogen, 
bespiedt Gods vijand vast, de haviksvlucht, beneên. 1860 
Hij klapt van moedigheid zijn pennen tegeneen, 
misgunt ze 't weiden niet, en vruchteloos braveren, 1862 
terwijl hij vlamt om hem te zitten in de veren, 
te plonderen eerlang van zijne gladde pluim; 1864 
zo ras de kromme bek en klauw, op 't luchtig ruim, 1865 

{==102==} {>>pagina-aanduiding<<}

het aas bevalle, of drijv' voor wind af, uit zijn ogen. 1866 
Dus komen ze afgestort, en stromen uit den hogen, 
gelijk een binnenzee, of noordse waterval, 
die van de rotsen bruist en ruist, met een geschal 
dat dier en ondier schrikt, in diepgezonken dalen; 
waar stenen van de steilte en dikke waterstralen 1871 
en masten zonder tal, verpletten en vertreên 1872 
wat tegen woest geweld van stroom en hout en steen 
niet opgewassen is. De heirspits treft den navel 
der halve mane fel met rode en blauwe zwavel 
en vlammen, slag op slag, en donderkloot op kloot. 
Dat baart een luchtgeschrei. Het hart van 't heir in nood 
begint van langer hand den wrevelen t' ontzakken. 1878 
De boog der halve maan, aan 't kraken en aan 't knakken, 
zo stijf gespannen staat (want d' einden krommen vast) 
dat hij in 't midden moet bezwijken voor den last 
en springen, wordt hem fluks geen ademtocht gegeven. 
De trotse Lucifer, dan hier dan daar gedreven, 
schiet toe op dit geschrei en geeft zich rustig bloot, 1884 
om zijn groothartigheid, in 't nijpen van den nood, 
te tonen voor de vuist, op zijnen oorlogswagen. 1886 
Dat geeft den flauwen moed. Hij schut de wreedste slagen 
en scheuten op 't gebit van zijn verwoed gespan. 1888 
De leeuw en blauwe draak, aan 't woeden, vliegen van 1889 
zijn hand, op elken wenk, met vreselijke driften. 
D' een brult en bijt en scheurt, en d' ander schiet vergiften 
met zijn gesplitste tong, ontsteekt een pest en raast 
en vult de lucht met smook, dien hij ten neuze uitblaast. 




rafaël 
Hier wil de barrening van boven hem beknellen. 1894 



{==103==} {>>pagina-aanduiding<<}



uriël 
Hij zwaait de heirbijl vast om Gods banier te vellen, 
die neerstijgt en waaruit Gods naam een schoner licht 1896 
en schoner stralen schiet in 't gloên van zijn gezicht. 
Men denke eens na, of hij dit voorspook ons benijdde. 1898 
De heirbijl in zijn vuist, aan d' ene en d' andre zijde, 
den toescheut stuit en sloopt of schut ze op zijn rondas, 1900 
totdat hem Michaël, in 't schittrend harrenas, 
verschijnt, gelijk een god, uit enen kring van zonnen. 
‘Zit af, o Lucifer, en geef het God gewonnen. 1903 
Geef over uw geweer en standerd: strijk voor God. 1904 
Voer af dit heilloos heir, deez' goddeloze rot, 1905 
of anders wacht uw hoofd.’ Zo roept hij uit den hogen. 
D' aartsvijand van Gods naam, hardnekkig, onbewogen, 
en trotser op dat woord, hervat in allerijl 
den slag, tot driewerf toe, om met zijn oorlogsbijl 
den diamanten schild, meteen Gods naam, te kloven. 1910 
Maar wie den hemel tergt, gevoelt de wraak van boven. 
De heirbijl klinkt en springt op 't heilig diamant 
aan stukken. Michaël verheft zijn rechterhand 
en klinkt den bliksemstraal, gesterkt door 't alvermogen, 1914 
dien wrevelmoedigen, door helm en hoofd, in d' ogen 
al t' ongenadig, dat hij achterover stort, 
en uit den wagen schiet, die omgeslingerd, kort 1917 
met leeuw en draak en al den meester volgt in 't zinken. 
De standerd van de star vergaat hierop het blinken, 
zo ras Apollion mijn vlammend zwaard gevoelt, 
den standerd geeft ten roof, waar 't barrent en krioelt 1921 
van duizendduizenden, om 't hoofd der helse scharen 
in 't vallen voor den val en neersmak te bewaren. 
Hier ijvert Belzebub, daar trotst ons Belial. 
Dus wordt de macht ontsnoerd en met den zwaren val 
des stedehouders breekt de boog der halve mane 

{==104==} {>>pagina-aanduiding<<}

in stukken. Echter komt Apollion ter bane 1927 
met zoveel monstren als de kloot des hemels draagt. 1928 
De reus Orion schreeuwt dat al de lucht versaagt, 
en poogt met zijne knots onz' heirspits 't hoofd te kneuzen, 
die op Orions past noch knotsen noch op reuzen. 1931 
De Noordse beren op hun achterklauwen staan, 
om met een dommekracht in 't honderd toe te staan. 1933 
De Hydra braakt vergift en gaapt met vijftig kelen. 
Ik zie een galerij, vol oorlogstaferelen, 
geboren uit dien slag, zo wijd men af kan zien. 




rafaël 
Geloofd zij God: valt neer, aanbidt hem op uw kniên. 
Och Lucifer, helaas, waar blijft uw vals betrouwen? 
Helaas, in welk een schijn zal ik u lest aanschouwen? 
Waar is uw klaarheid nu, die allen glans braveert? 




uriël 
Gelijk de klare dag in naren nacht verkeert, 
wanneer de zon verzinkt, vergeet met goud te brallen, 
zo wordt zijn schoonheid ook, in 't zinken, onder 't vallen, 
in een wanschapenheid veranderd, al te vuil; 
dat helder aangezicht in enen wreden muil; 
de tanden in gebit, gewet op staal te knauwen; 
de voeten en de hand in vierderhande klauwen; 
dat glinstrend parlemoer in ene zwarte huid. 
De rug, vol borstlen, spreidt twee drakenvleugels uit. 
In 't kort, d' Aartsengel, wien nog flus alle englen vieren 1950 
verwisselt zijn gedaante en mengelt zeven dieren 1951 
afgrijslijk ondereen, naar uiterlijken schijn: 
een leeuw, vol hovaardij, een vratig, gulzig zwijn, 
een tragen ezel, een rinoceros, van toren 
ontsteken, ene sim, van achter en van voren 1955 
al even schaamteloos en geil en heet van aard, 

{==105==} {>>pagina-aanduiding<<}

een draak, vol nijd, een wolf en vrekken gierigaard. 
Nu is die schoonheid maar een ondier, te verwensen, 
te vloeken, zelf van God, van geesten en van mensen. 
Dat ondier ijst, indien 't de blikken op zich slaat, 
en dekt met damp en mist zijn gruwelijk gelaat. 




rafaël 
Dat leert de staatzucht God naar zijne kroon te steken. 
Waar bleef Apollion? 




uriël 
Hij zag zijn tij verstreken 
op 't ondergaan der starre, en vlood. Eenieder vlood. 
De hemelse kortouw van boven, schoot op schoot, 1965 
met weerlicht, bliksemen en donderen aan 't rollen, 
de monsters, in het licht geklauterd, holp aan 't hollen, 1967 
en groeide in zulk een jacht. Wat was 't een dwarreling 1968 
van buien ondereen! Hoe ruiste 't hier! Wat ging, 
wat ging er een getij! Onz' macht, van God gezegend, 1970 
rukt voort en treft en sloopt voorshands wat zij bejegent. 1971 
Wat green hier overal, waar 't op een vluchten ging, 1972 
een wilde woestheid, een gestaltverwisseling 
in leden en in leest! Men hoort ze brullen, bassen. 
D' een jankt, en d' ander huilt. Wat ziet men al grimassen 
en englentroniën nu zwemen naar de hel 
en helse gruwzaamheên. Daar hoor ik Michaël 
om triomfant in 't licht met englenroof te pralen. 1978 
De reien groeten hem met lofzang en cimbalen, 
schalmeien en tamboer. Zij treden hier vooruit, 
en strooien lauwerloof, op 't hemelse geluid 


reivamengelen, Michaël


rei van engelen 
Gezegend zij de held 
die 't goddeloos geweld, 

{==106==} {>>pagina-aanduiding<<}

en zijn macht en zijn kracht en zijn standerd 
terneder heeft geveld. 
Die God stak naar zijn kroon, 
is, uit den hogen troon, 
met zijn macht in den nacht neergezonken. 
Hoe blinkt Gods naam zo schoon! 
Al brandt het oproer fel, 
de dappre Michaël 
weet den brand met zijn hand uit te blussen, 
te straffen dien rebel. 
Hij handhaaft Gods banier. 1994 
bekranst hem met laurier. 
Dit palais groeit in pais en in vrede. 
Geen tweedracht hoort men hier. 
Nu zingt de Godheid lof, 
in 't onverwinbaar hof. 
Prijs en eer zij den Heer aller heren. 
Hij geeft ons zingens stof. 




michaël 
Geloofd zij God: de staat hierboven is veranderd. 
D' aartsvijand leit er toe. Hij laat ons zijnen standerd, 2003 
en morgenstar en helm en vanen en rondas, 
dien afgejaagden roof, aan 's hemels heldre as, 
met juichen en triomf en ere en lofgezangen, 
bazuinen en trompet, ten klaren spiegel hangen 
van wederspannigheid en staatzucht, die den kam 
verheffen tegen God, den onverzetbren stam 
en oorsprong en de bron en Vader aller dingen, 
die wezen en natuur en eigenschap ontvingen. 2011 
Men zal niet meer den glans der Oppermajesteit 
bezwalkt zien door den damp van snode ondankbaarheid. 
Zij zwerven in de lucht en tuimelen en woelen, 
heel diep beneden ons gezicht en deze stoelen, 2015 
beneveld en verblind en ijselijk misvormd. 
Zo moet het gaan, die God en zijnen stoel bestormt. 2017 



{==107==} {>>pagina-aanduiding<<}



rei van engelen 
Zo moet het gaan, die God en zijnen stoel bestrijden, 
den mens, naar 't hemels beeld geschapen, 't licht benijden. 


gabriël, Michaël, Rei


gabriël 
Helaas, helaas, helaas, hoe is de kans gekeerd! 
Wat viert men hier? 't Is nu vergeefs getriomfeerd, 
vergeefs met wapenroof en standerden te brallen. 




michaël 
Wat hoor ik, Gabriël? 




gabriël 
Och, Adam is gevallen; 
de vader en de stam van 't menselijk geslacht 
te jammerlijk, te droef alree ten val gebracht. 
Hij leit ertoe. 2026 




michaël 
Dat is een donderslag in d' oren. 
Al ijs ik, mij verlangt die nederlaag te horen. 
Heeft dan 't verwaten hoofd het aardrijk ook bestreên? 




gabriël 
Hij rukte, na den slag, 't verstrooide heir bijeen, 
doch eerst zijn oversten, die voor elkander gruwen, 
en zette zich, om 't licht van 't alziende oog te schuwen, 
in ene holle wolk, een duistre moordspelonk 
van neevlen, waar geen vier dan uit hun blikken blonk; 
en, midden in den ring des helsen raads gezeten, 
hief uit zijn zetel aan, te hels op God gebeten: 
‘Gij machten, die zo trots voor ons gerechte zaak 
dien afbreuk hebt geleên; nu is het tijd om wraak 
te nemen van ons leed en listig en verbolgen 
met onverzoenbren wrok den hemel te vervolgen 
in zijn verkoren beeld en 't menselijk geslacht 2040 

{==108==} {>>pagina-aanduiding<<}

te smoren in zijn wieg en opgang, eer het macht 
in zijne zenuw krijge, aanwinne in zijne erven. 2042 
Mijn wit is Adam en zijn afkomst te bederven. 2043 
Ik weet, door 't overtreên der eerstgestelde wet, 2044 
hem aan te wrijven zulk een onuitwisbre smet 
dat hij, naar lijf en ziel, met zijn nakomelingen 2046 
vergiftigd, nimmer zal ten zetel innedringen 
waaruit men ons verstiet. Edoch gebeurt het al 2048 
dat iemand bovenstijge, een kleen en dun getal, 
en nog door duizend doôn en arrebeid en lijden, 
zal steigren tot den staat en kroon, die ze ons benijden. 
Ellenden zullen zich terstond, op Adams spoor, 
verspreiden zonder end, de wijde wereld door. 
Natuur zal, van dien slag getaisterd, schier verteren, 
en wensen in een niet of mengelklomp te keren. 2055 
Ik zie den mens, die naar het beeld der Godheid zweemt, 2056 
van Gods gelijkenis verbasterd en vervreemd, 
in wil, geheugenis en zijn verstand ontluisterd, 2058 
het ingeschapen licht beneveld en verduisterd, 
en wat den dag beschreit in 's moeders bangen schoot, 2060 
gevallen in den muil der onvermijbre dood. 
Ik wil de tyrannie verheffen, altijd stouter 
en u, mijn zoons, gewijd tot godheên, op het outer, 2063 
in kerken, zonder tal, tot aan de lucht gebouwd, 2064 
vereren offervee en wierookgeur en goud, 
ook zoveel mensen als geen tong vermag te noemen, 2066 
en al wat Adam teelt in eeuwigheid verdoemen, 
door gruwelstuk op stuk, Gods naam ten trots begaan. 
Zo dier wil hem mijn kroon en zijn triomffeest staan.’ 2069 



{==109==} {>>pagina-aanduiding<<}



michaël 
Verwaten vloek, zo trots de Godheid nog braveren! 
Wij willen u eerlang dat lasterstuk verleren. 




gabriël 
Aldus spreekt Lucifer en zendt vorst Belial 
opdat hij dadelijk den mensen breng' ten val. 
Deez' schiet de boosheid zelf, de listigste aller dieren, 2074 
de slang aan om met glimp van woorden te versieren 
het lokaas, 't welk aldus d' onnoozle schepsels ving, 
waar zij geslingerd om den tak der kennis hing: 2077 
‘Heeft God, op halsstraf, u zo dier, zo streng, benomen 2078 
den vrijdom van dit ooft, den smaak van 't puik der bomen? 2079 
Neen Eva, simple duif, geenszins: gij zijt verdwaald. 2080 
Aanschouw eens, bid ik u, dien appel. Ai, hoe straalt, 
hoe gloeit dit ooft van goud en karmozijn te gader. 
Hoe noodt u dit banket! Ai dochter, tree wat nader: 
hier nestelt geen venijn in dit onsterflijk loof. 
Hoe lokt deez' vrucht. Ai pluk, ai pluk vrij: ik beloof 
u wetenschap en licht. Wat deist ge, bang voor schennis? 2086 
Tast toe en wordt God zelf in wijsheid en in kennis 
en wetenschap gelijk en eer en majesteit, 
hoezeer Hij 't u benij. Zo vat men 't onderscheid, 2089 
het wezen en den aard en d'eigenschap der zaken.’ 
Terstond begint het hart der schone bruid te blaken, 
t' ontvonken en zij vlamt op d' aangeprezen vrucht. 2092 
De vrucht bekoort het oog, het oog den mond, die zucht. 
De lust beweegt de hand al bevende te plukken. 
Zo plukt ze en proeft en eet (dat wil haar afkomst drukken!) 2095 
met Adam, en zodra hun ogen opengaan, 
en zij hun naaktheid zien, bedekken ze, met blaên, 
met vijgenloof, hun schaamte en schande en erfgebreken, 
en gaan zich in geboomte en schaduwen versteken, 
versteken, maar vergeefs, voor 't aldoordringende oog. 

{==110==} {>>pagina-aanduiding<<}

De lucht betrekt allengs. Zij zien den regenboog 
gespannen, als een bode en voorspook van Gods plagen. 
De hemel treurt in rouw. Geen handenwringen, klagen, 
noch schreien helpt den mens en zijne weergade. Ach, 2104 
het weerlicht, reis op reis, het dondert, slag op slag. 
Alwat men hoort en ziet, is schrik en angst en zuchten. 
Zij vluchten voor hun schim, maar kunnen niet ontvluchten 
den worm, die 't hart doorknaagt, het overtuigd gemoed. 2108 
Zij knikkenbenen beid' en struiklen, voet voor voet. 
Het aangezicht ziet doods en d' ogen, diep verdronken 
in tranen, zien geen licht. Hoe is de moed gezonken! 
Hoe stak hij flus het hoofd zo moedig in de lucht! 
Het ritslen van een blad of beek, een kleen gerucht 
verbijstert hen, terwijl een zwangre wolk komt dalen, 
die scheurt en baart allengs een licht, een glans en stralen, 
waar d' Opperste uit verschijnt, in dien bedrukten staat, 
en dondert met zijn stem, die hen ter aarde slaat. 




rei 
Och, och, och, och, de mens waar nutter nooit geschapen. 
Dat leert zich aan een vrucht, een mond vol sap, vergapen. 2119 




gabriël 
‘O Adam,’ dondert God, ‘waar zijt gij toe geraakt?’ 
‘Vergeef me, o Heer. Ik vlucht uw aanzicht, bloot en naakt.’ 
‘Wie leerde u,’ vraagt hem God, ‘uw schaamte en naaktheid kennen? 
Durft gij uw lippen aan verboden vruchten schennen?’ 2123 
‘Mijn gade, mijne bruid bekoorde mij, helaas. 
Zij zegt: de slimme slang bedroog me met dit aas.’ 
Dus schuift elk van den hals den oorsprong der gebreken. 




rei 
Genâ. Wat vonnis wordt op dit vergrijp gestreken? 




gabriël 
De Godheid dreigt de vrouw, die Adam heeft verleid, 

{==111==} {>>pagina-aanduiding<<}

met weên en barensnood en onderworpenheid; 
den man met arbeid, zweet en zorg en lastig slaven; 
den akker, die den mens ten leste zal begraven, 
met onkruid en veel ramp; de slang, om 't loos misbruik 
van haar doortrapte tong, zal kruipen op den buik, 
langs d' aarde heen en slechts bij stof en aarde leven. 
Maar om den armen mens een vasten troost te geven, 
in zulk een jammernis, belooft de Godheid trouw 
te wekken uit het zaad en bloed van d' eerste vrouw, 
den Sterken, die de slang, den draak, het hoofd zal pletten, 2138 
door erfhaat, van geen tijd noch eeuwen te verzetten. 2139 
En schoon dat felle dier hem naar de hielen bijt, 2140 
nog triomfeert de Held met ere, na dien strijd. 
Ik koom uit 's Hoogsten naam dat onheil u ontvouwen. 
Stel daadlijk orden, eer ze ons moeite op moeite brouwen. 2143 




michaël 
Uriël, schildknaap, die het heilig recht bewaart 
en reukeloosheid straft, grijp aan uw vlammend zwaard: 2145 
vlieg hene naar omlaag en drijf ze beide uit Eden, 
die d' eerste wet zo blind, zo reukloos overtreden. 
Bewaak den ingang van 't ontheiligd paradijs 
en keer de ballingen met kracht af van de spijs, 
den boom, die 't leven rekt. Gedoog niet dat ze pluiken 
d' onsterfelijke vrucht en 't hemels ooft misbruiken. 
Gij wordt op schildwacht voor den hof en boom gesteld. 
Dat Adam buiten zwerve, en vroeg en spade, veld 
en kleigrond ommeploeg', waaruit hem God boetseerde. 
Ozias, aan wiens vuist de Godheid zelf vereerde 2155 
den zwaren hamer van geklonken diamant 
en ketens van robijn en krammen, spits van tand, 
ga hene, vang en span het heir der helse dieren, 2158 
den leeuw en fellen draak, die tegen onz' banieren 

{==112==} {>>pagina-aanduiding<<}

dus woedden: vaag de lucht van deez' vervloekte jacht, 2160 
en boei ze aan nek en klauw en keten ze met kracht. 
Deez' sleutel van den put des afgronds en zijn holen, 
wordt, Azarias, u en uwe zorg bevolen. 2163 
Ga hene, sluit in 't hol al wat onz' macht bestrijdt. 
Maceda, neem deez' torts, die vlam is u gewijd: 2165 
ontsteek den zwavelpoel, in 't middelpunt der aarde, 
en pijnig Lucifer, die zoveel gruwlen baarde, 
in 't eeuwigbrandend vier, gemengd met killen vorst; 2168 
waar droefheid, gruwzaamheid, versteendheid, honger, dorst, 
de wanhoop, zonder troost, de prikkel van 't geweten, 
en onverzoenbaarheid, een straf van 't boos vermeten, 
versteken van den glans der Godheid, in dien rook, 2172 
getuigen 's hemels ban, geveld op 't heilloos spook; 2173 
terwijl 't beloofde zaad, verzoenende Gods toren, 
herstelle uit liefde al wat in Adam werd verloren. 




rei 
Verlosser, die de slang het hoofd verpletten zult, 
't vervallen mensdom eens van Adams errefschuld 
verlossen t' zijner tijd, en weer, voor Eva's spruiten 
een schoner paradijs hierboven opensluiten, 
wij tellen d' eeuwen en het jaar, ja, dag en uur, 
dat uw genâ verschijn', de kwijnende natuur 2181 
herstell', verherelijke in lichamen en zielen, 
stofferende den troon, waar d' engelen uit vielen. 2183 



{==113==} {>>pagina-aanduiding<<}

    

    

{==114==} {>>pagina-aanduiding<<}


{== afbeelding 
	
==} {>>afbeelding<<}
    



{==115==} {>>pagina-aanduiding<<}

Adam in ballingschap of Aller treurspelen treurspel

prima malorum causa 

{==116==} {>>pagina-aanduiding<<}





{==117==} {>>pagina-aanduiding<<}

Aan de kunstbeminnende heren vaders van het oude-mannenhuis en weeshuis, voorstanders van het recht gebruik der toneelspelen 

 1
Nu zal het toneel met recht een toestel van bosloof en spelonkschaduwe, 1
 2
naar zijnen oorspronkelijken naam ‘skènè’ eisen, gelijk het van overouds 2
 3
in Grieken, eerst onder herders, die op het land, in de schaduwe der bo- 3 4
men, hunne veldlieden, om enen bok, bij beurte opzongen, welk zangge- 4 5
bruik allengs van het platteland in de steden overgevoerd werd, daar men
 6
d'oude sater (een schimpspel, endlijk afgeschaft) in de lommer van ene 6
 7
spelonk en laan en prieel, bij de springader van ene levendige bron, ver- 8
toonde, van welk ‘vertonen’ de Nederduitsen den naam van hun ‘toneel’
 9
ontlenen, en niet van een tonneel, gelijk of men de speelstellaadje eerst op 9
 10
tonnen bouwde. Niemand kreuke om dit toestel van het paradijstoneel 10
 11
zijn voorhoofd, nochte werde oud en grijs voor den tijd van schrik en ver- 12
baasdheid; want d'aanschouwer zal gene dertele saters en geile boksvoe- 13
ten met moedernaakte nymfen zien huppelen, neen zeker. En om de
 14
nauwgezetten kort uit den droom te helpen, men zal het paradijstoneel 14
 15
zien geboetseerd naar het paradijs, van den oppersten en eersten hovenier 15
 16
in het Oosten aan d'Eufraat geplant, tot een lustprieel en gezegend ver- 17
blijf voor Adam en Eva, die hier, in het zuivere gewaad van onnozelheid 17
 18
en erfrechtvaardigheid, met engelen, aartsengelen en hemelse geesten ver- 18 19
kerende, op hunne bruiloft den Allerhoogste, die hen te samen voegde,
 20
enen hemeldans toedansen. Toen Lucifer voorhene de Godheid naar de
 21
kroon stak, was het toneel louter hemel. Nu is het enkel paradijs, waar
 22
d'erfvijand van God en het menselijk geslacht heimelijk uit den afgrond
 23
opdondert, om d'eerste bruiloftsstaatsie te steuren, door de hofslang, 23
 24
waarom wij met recht mogen roepen:

{==118==} {>>pagina-aanduiding<<}


O pueri, fugite hinc: latet anguis in herba: 25 
O jeugdig paar, verziet u ras: 26 
De paradijsslang schuilt in 't gras. 


 28
Doch het is vergeefs gewaarschuwd: de bezeten slang zal het helse vergift
 29
der hovaardije in hunne harten schieten, onder deze woorden: Gij zult
 30
Goden gelijken, goed en kwaad weten; en de vrolijke bruiloftszang wil
 31
veranderen in ene droeve rouwklachte, hun gelukzalig leven, nauwlijks
 32
begonnen, in ene bittere armoede en eeuwige ballingschap, buiten het
 33
paradijs en versteken van de vrucht des levens. Het docht me niet onstich- 33 34
tig maar leerachtig Adams ballingschap, het treurspel aller treurspelen, 34
 35
toneelwijs t' ontvouwen, naar het voorbeeld van wijlen, onsterflijker ge- 36
dachtenisse, zijne Excellentie Huig de Groot, gezant der krone en konin- 36 37
ginne van Zweden, die, nauwlijks over de grens van zijne kindsheid getre- 37 38
den, deze stof in Latijn heerlijk aan den dag brocht en door dit proefstuk
 39
zo vroeg voorspelde wat men namaals te verwachten hadde van hem,
 40
wiens naam De Groot zo loflijk met de daad overeenkomt. Indien d' aan- 41
schouwers na het spelen met een vrolijk handgeklap eenstemmig tonen
 42
dat hun dit behaagt, zullen we deze moeite niet kwalijk besteed achten en
 43
ondertussen den kunstminnenden heren vaderen der godshuizen het
 44
handhaven van 't recht gebruik der toneelspelen, ter ere van stad en bur- 45
gerije, bevolen laten. 45

 46
Uwe E.E. dienstwillige J. v. Vondel.



{==119==} {>>pagina-aanduiding<<}

Berecht betreffende den staat van den eersten mense voor en na den val en enige omstandigheden omtrent deze stof 

 1
Een overoude historieschilderij, van enen doorluchtigen Apelles gete- 1 2
kend en geschilderd en in alle delen volkomen, zulks dat er niet aan ont- 3
breekt, nochte in 't welschikken, tekenen, en schilderen der beelden, elk 3
 4
op hunne plaats, naar de gelijkmatigheid der leden, nochte in het leg- 4 5
gen der verwen, nochte aan naakten en gekleden, nochte aan het uitbeel- 5 6
den der hartstochten, nochte sieraden en alle andere omstandigheden van 6
 7
de kunst vereist; zodanige ene historieschilderij is machtig d' ogen en aan- 8
dacht des rechtschapen kenners en kunstbeminners te bekoren en ont- 8 9
vonken, in het onverzaad bespiegelen van dit goddelijke wonderwerk. 9
 10
Want hoe d' aanschouwer hier langer op blijft starogen en dit nauwkeuri- 10 11
ger beziet en doorziet, hoe hij altijd hier meer in vindt dat bespiegelens- 12
waardig is en verwonderinge baart; naardien alle dingen hier vast staan,
 13
naar den eis der nature volwrocht en uitgevoerd, en het ene het andere 13
 14
niet bezwijkt. Eveneens ontvouwt zich de heilige leer der overoude katho- 15
lieke waarheid, gegrond op de getuigenissen der profeten en apostelen en
 16
heilige vaderen. Want dewijl de Kerk van den Heiligen Geest onfaalbaar 16
 17
geregeerd wordt, en met recht alleen dien titel voert, dat ze is De Kolom
 18
En Grondvest Der Waarheid, zo kan in hare lere niets gevonden 17
 19
worden, hetwelk onzuiver is, gelijk d' onroomsen zelfs haar dit recht en 19

{==120==} {>>pagina-aanduiding<<}
 20
deze eer toestaan gedurende d' eerste vier of vijf achtereenvolgende eeu- 20 21
wen, sedert het jaar der verlossinge. Onder andere leerstukken, bij haar 21
 22
geloofd en standvastig verdadigd, is dat van den staat van den eersten 22
 23
mense, voor en na den val, gewichtig en van overgroot belang, dewijl dit,
 24
recht opgevat en verstaan, dient tot ene grondvest van andere leerstuk- 25
ken, hierop gebouwd en ter eeuwige zaligheid noodwendig. Dies zal het
 26
niet ondienstig zijn den paradijshandel, voor het opschuiven van het pa- 26 27
radijstoneel, beknopt en godvruchtig t' overwegen.
 28
De Schepper alle dingen schiep Adam naar zijn beeld: heilig, wijs,
 29
rechtvaardig, oprecht en volkomen. Deze volkomenheid, waarmede hij
 30
geschapen was en zonder welke gave wij mensen na Adams val geboren
 31
worden, bestond in ene overnatuurlijke schenkage. Want de mens, na- 31 32
tuurlijk uit vlees en geest bestaande, en hierom, naar zijne natuur, ten dele 32
 33
met dieren, ten dele met engelen in gemeenschap getreden, helt ten op- 34
zichte van het vlees en de gemeenschap met de dieren enigszins over tot
 35
het goed des lichaams en der zinnen, waartoe genegenheid en zinnen hem 35
 36
drijven. Ten opzichte van den geest en zijne gemeenschap met engelen,
 37
helt hij over naar het geestelijke en verstaanbare goed, waartoe verstand
 38
en wil hem drijven. Uit deze verscheidenheid of strijdigheid van overhel- 39
len rijst in enen zelven mense een zeker strijd en uit dien strijd en onder- 40
linge worstelinge een geweldige bezwaarnis en hachelijkheid van zich wel
 41
te dragen, naardien d'ene overhellinge d' andere hindert en tegenstaat.
 42
De goddelijke voorzienigheid, om, in den beginne der scheppinge, een
 43
geneesmiddel te vinden voor de ziekte van 's mensen kwijnende nature, 43
 44
uit den aard der stoffe gesproten, beschonk den mens met enerhande uit- 44 45
muntende gave van Erfrechtvaardigheid, waarmede, als met enen gouden
 46
toom, het meerder het minder deel mocht intomen en het meerder deel in 46
 47
gehoorzaamheid onder God lichtelijk ingetoomd worden. Aldus luis-
{==121==} {>>pagina-aanduiding<<}
 48
terde het vlees naar den geest, om tegen zijne wil niet uit te spatten, ten
 49
ware de geest tegen God kwaam' in te spannen: evenwel stond het in de 49
 50
macht van den geest tegen God in te spannen of niet.
 51
Dat deze volkomenheid van den eersten mense overnatuurlijk, of hem 51
 52
deze overnatuurlijke gave, gelijk een gulden handvest, geschonken was, 52
 53
blijkt uit de getuigenissen der heilige boeken en oude leraren. De konink- 53 54
lijke profeet beschrijft het scheppen des mensen aldus: Wat is de mens dat 54
 55
ge hem gedenkt, of 's mensen zoon dat ge hem bezoekt? Gij verminderde
 56
hem luttel min dan d' engelen, gekroond met heerlijkheid en ere, en
 57
gesteld over de werken van uwe hand. Adams heerlijkheid en val wordt
 58
beschreven in enen anderen harpzang: Toen de mens in ere was, verstond 58
 59
hij het niet, werd bij het redenloze vee geleken, en is het gelijk geworden.
 60
Hieruit blijkt dat d' eerste mens met overnatuurlijke gaven gesierd was,
 61
dewijl de profeet met verwonderinge bespiegelt dat de mens bijkans met 61
 62
de nature der engelen gelijk staat; ten tweeden, dat hij d' andere gaven,
 63
den eersten mense in den beginne geschonken, noemt heerlijkheid en eer,
 64
die ongetwijfeld iet uitwendigs en hem bijgevoegd betekenen. Zo zegt ook
 65
Ecclesiasticus: God schiep den mens van aarde en bekleedde hem naar zij- 65 66
nen aard met deugd. Hier ziet het scheppen op de natuur; het kleed der
 67
deugd op de bijgevoegde gaven. Hierop ziet ook Christus' gebloemd ver- 67 68
haal van den mense, onder moordenaars gevallen, eerst van zijn kleed
 69
geplonderd, toen vol wonden geslagen; waar men met den naam van het
 70
kleed verstaat hoe d' eerste mens van zijne overnatuurlijke gaven be- 71
roofd, de natuur des mensen, na het plonderen, vol wonden geslagen
 72
werd. De heilige Oudvaders bestemmen deze zetrede. Sint Jan Gulde- 72 73
mond zegt dat Adam en Eva, hoewel ze naakt waren, nochtans door
 74
d' Erfrechtvaardigheid niet naakt stonden: Want (zegt hij) zij waren met
 75
ene heerlijkheid, van boven komende, bekleed. Hier blijkt hunne Erf- 76
rechtvaardigheid bij een kleed geleken, dat van boven daalde, opdat we
 77
verstaan mogen hoe deze niet sproot uit de beginselen der nature, maar

{==122==} {>>pagina-aanduiding<<}
 78
boven den staat der nature, onzen eersten ouderen geschonken werd. Sint 78
 79
Ambroos zegt: Adam was niet naakt, toen onnozelheid hem bekleedde. 79
 80
Dezelve bevestigt dit elders aldus: Adam was, voor zijn overtreden, met
 81
een gewaad van deugden bekleed, maar door het overtreden gelijk uitge- 82
plonderd, zag zijne naaktheid, dewijl hij het aangetogen gewaad verloren 82
 83
hadde. Dit zouden wij breder met reden sterken, maar vermijden de lank- 84
heid. Ondertussen ontschuldigt dit gewaad der Erfrechtvaardigheid, als 84
 85
in 't voorbijgaan, ons treurtoneel, daar Adam en Eva niet naakt, maar
 86
met een zuiver kleed van deugd en onnozelheid te voorschijn komen.
 87
Ook vloeien de heilige bladen, zelf in 't nieuw verbond, alom over van 87
 88
deze gebloemde wijze van spreken, die op zulk een geestelijk kleed slaat:
 89
gelijk ook de gelijkenis van den bruiloftsgast zonder bruiloftskleed, bij 89
 90
Christus ingevoerd en het feestgewaad, den verloren zone aangetogen.
 91
Paulus zegt: trekt den Heer Jesus Christus aan: elders; is 't dat wij niet 91
 92
naakt maar bekleed gevonden worden: elders; wij willen niet ontkleed 92
 93
maar overkleed worden. Sint Jan gedenkt de vrouw met de zonne be- 93 94
kleed: elders de witte zijde betekenende de rechtvaardigheid der Heili- 94 95
gen. Hij raadt de naaktheid met witte klederen te dekken en vertoont ons 95
 96
zeven engelen, bekleed met zuiver lijnwaad, omgord met gouden gorde- 97
len. De bruid bekleedt hij met fijn lijnwaad, de rechtvaardigheid der Hei- 97 98
ligen. Laat ons voortgaan. 98
 99
Adam en Eva, dus heerlijk met deze overnatuurlijke gave der Erfrecht- 100
vaardigheid begenadigd, leidden een gelukzalig leven naar lichaam en
 101
ziel, gene steurnis onderworpen en opgetogen in geestelijke wellusten van 101
 102
hemelse bespiegelingen gelijk Gods huisgenoten. De grote Gregorius zegt 102
 103
dat de mens in den paradijze gewoon was met Gode in gesprek te treden
 104
en door ene inwendige zuiverheid en heerlijk gezicht met hemelse geesten 104
 105
te verkeren.

{==123==} {>>pagina-aanduiding<<}

 106
Maar gelijk er buiten den eeuwigen God niet bestandigs is en zelfs een
 107
groot deel der engelen in den hemel niet genoegden met het lot hun toege- 108
leid en boven het peil, hun van d' Almogendheid gesteld, bestonden te 108
 109
steigeren, waarom zij van God buiten het hemelse paradijs gesloten wer- 110
den, zo ging het op d' aarde, daar d' erfvijand des menselijken geslachts 110
 111
listig toeleide, om door den hofslang, van hem bezeten, eerst de vrouw en 111
 112
door de vrouw den man te bekoren tot het overtreden van Gods gebod,
 113
het welk eindelijk den Satan gelukte. De gemelde Gregorius zegt: Toen 113
 114
Adam de Godheid ontviel, waarvan zijn hart gepropt was, bezweek het 114
 115
licht des verstands en alle blijdschap, in den paradijze genoten. Mozes 115
 116
zegt: D' ogen van hun beide werden geopend, en kennende dat ze naakt 116
 117
waren, vlochten vijgenbladers. Hier openbaart zich de Herkentenis van
 118
dit jammerlijke treurspel aller treurspelen, waarop datelijk volgt de 118
 119
Overgang van hun geluk in ene Ilias van ontelbare rampzaligheden naar 119
 120
lichaam en ziel, voortgevloeid over hen en alle hunne nakomelingen,
 121
spruitende uit het verlies der Erfrechtvaardigheid, door het gebod des
 122
Alderhoogsten. De katholieke kerk, zegt van wijlen heer Vossius, in zijne 122
 123
Pelagiaanse historie, heeft altijd geoordeeld, dat Adams eerste zonde,
 124
door Gods rechtvaardig oordeel, allen zijnen nakomelingen toegerekend
 125
werd en wij, uit kracht van dit oordeel, versteken van Erfrechtvaardig- 125 126
heid, de gewisse dood en afgescheidenheid van God onderworpen zijn. 126
 127
Apostel Paulus zegt: Gelijk door enen mens de zonde ter wereld kwam, 127
 128
en door de zonde de dood, zo is ook de dood over alle mensen gekomen,
 129
in wien zij alle zondigen, elders: Gelijk door de misdaad van enen de ver- 130
doemenis over alle mensen kwam &c. Dezelve zegt elders, dat we uit der 130
 131
nature kinders van toorn, dat is Gods toorn onderworpen zijn.

{==124==} {>>pagina-aanduiding<<}

 132
Tegen deze ontwijfelbare waarheid der erfzonde en strafschuld van
 133
Adam en het ganse menselijk geslacht, op de heilige boeken en getuigenis- 134
sen der oude vaderen gegrond en in d' eerste driehonderd jaren en sedert
 135
doorgaans in Europe, Asia, en Afrika van oosterse en westerse kerken 135
 136
bezegeld en vastgesteld, kantte zich Pelagius, een Schot en kloosterbroe- 137
der, geregeld en ingetogen van wandel, hetwelk zijne dwalinge te groter
 138
nadruk gaf, bij mensen meer voorzien met de simpelheid der duive dan 138
 139
met de voorzichtigheid der slange. Hij, die in drie boeken de Heilheilige 139
 140
Drie-enigheid verdedigde, openbaarde zich, omtrent vierhonderd jaren 140
 141
na het jaar der verlossinge, in Afrika, toen Rome en Italië van Goten over- 141 142
gerompeld werden, hetwelk hem kans en gelegenheid gaf om stouter het
 143
onkruid alom onder de tarwe te zaaien en de zielen met zijnen bedriege- 143 144
lijken angel en lokaas te vangen; want, gelijk het spreekwoord luidt, in
 145
troebel water is het goed vissen. Pelagius was loos en doortrapt van aard,
 146
veranderde menigmaal van verblijf en leerde, zo Hieronymus zegt, hei- 147
melijk hetgene hij in 't openbaar loochende. Zes en meer kerkelijke verga- 147 148
deringen zweetten om den inbreuk en kanker van zijne valse leringe te
 149
keren, namelijk drie te Karthago, een Disopolitaans, een Milevitaans, een
 150
Arausikaans, zonder meer andere te noemen. Zijn aanhang beschimpte 150
 151
reukeloos en lichtvaardig de jammerklacht der vrouwen in arbeid en
 152
barensnood, kermende: Och, hadde Adam nooit in den appel gebeten!
 153
etc., gelijk de voedster in Euripides Medea klaagt: 153

{==125==} {>>pagina-aanduiding<<}


Och had nooit 't eerste schip door Cyanese rotsen, 
naar 't land van Kolchis heen, het zeegevaar gaan trotsen, 
en nooit de scherpe bijl, in 't bos van Pelion, 
den pijn geveld, opdat men Argo bouwen kon. 157 


 158
Maar gelijk d' eerste schakel van dwalinge vele andere schakels en een
 159
lange keten van dwalingen nasleept, zo ging het hiermede ook. Want uit
 160
kracht van het loochenen der erfzonde stelde Pelagius der nakomelingen
 161
misdaad alleen in 't navolgen van Adams voorbeeld, achtte dat Adams
 162
misdaad Adam alleen en niemand anders kwetste, de natuur geen erfge- 163
brek gevoelde, maar elk voortgeteeld werd in dien staat van volkomen- 164
heid, waarin Adam voor den val stond. Hij oordeelde de dood uit de 164
 165
noodwendigheid der nature te spruiten en niet bij schuld der ouderen
 166
over het ganse menselijk geslacht te vloeien en Adam zelf, schoon hij 166
 167
nooit het gebod overtrad, most sterven. Veel min stond hij toe dat wij 167
 168
door Adams misdaad den eeuwigen dood verdienden, waaruit hij besloot
 169
dat de kinders niet behoeven gedoopt te worden, niettegenstaand de
 170
gehele kerk de noodwendigheid des doops vaststelde uit Christus' woor- 171
den: Tenzij iemand weder geboren werde uit water en den H. Geest, zo 171
 172
kan hij in Gods rijk niet komen. Pelagius, om gene erfmisdaad toe te
 173
staan en te bekennen dat wij ‘in reatu’, gelijk de Latijnen zeggen, dat is, 173
 174
strafschuldig geboren worden, ontkende stoutelijk dat door den doop de 174
 175
vlek van erfmisdaad der kinderen afgewassen en zij door dit wasbad der 175
 176
wedergeboorte, uit de macht der duisternisse, in het licht van Gods rijk
 177
overgevoerd worden. Hierbij berustte het niet, maar men trad tot het 177
 178
geschil van de noodwendigheid des invloeds der genade van den H. Geest
 179
en het vermogen van den vrijen wille des mensen en van de nature. Pela- 180
gius ontkende de noodwendigheid der genade, tegen het gevoelen der
 181
Griekse en Latijnse vaderen en gehele kerke, en, om zijn dwalinge te
 182
bewimpelen, verstond alleen hierbij de natuurlijke gaven, zonder welke 182

{==126==} {>>pagina-aanduiding<<}
 183
wij niets vermogen te werken, doch wankelde ondertussen wel viermaal
 184
in zijne drift en hiel genen eenparigen voet. De rechtzinnige leraars dreven 184
 185
tegen hem dat hij door deze drift de natuur, die gekrenkt was, te hoog
 186
zette en de genade ontluisterde; dat de vrije wil en de leer der wet, gelijk
 187
hij leerde, niet genoeg waren, maar boven deze d' invloed der genade 187
 188
vereist wordt. Pelagius lette luttel dat Christus den H. Geest belooft den 188
 189
genen die hem aanroepen, en door d' instellinge der heilige Geheimnis- 189 190
tekenen de zwakheid der nature nodig achtte t' onderstutten en de Ge- 191
heimnistekens hierom met recht van d'oude vaderen genoemd worden
 192
‘vaten der genade en werktuigen van 's mensen rechtvaardiginge’. Im- 192 193
mers, hij droeg zich hierin zodanig dat Vincent Lirinenzer met recht van 193
 194
hem getuigt: Niemand heeft voor dien heillozen Pelagius zich zulk ene
 195
kracht van vrijen wille durven aanmeten dat hij hiertoe in het goed, tot 195
 196
elk bijzonder werk, Gods genade niet noodwendig achte. Het orakel der 196
 197
waarheid wederspreekt hem met deze uitgedrukte woorden: Zonder mij 197
 198
kunt gij niet bedrijven; en Paulus zegt dat God in ons werkt het willen en 198
 199
volbrengen. Doch om ons niet dieper te dompelen in de barningen der 199
 200
geschillen, bij hem verwekt, en deze wijdlopendheid hier niet voegt, wil- 201
len wij dit afkorten en ondertussen ons, naar den raad des gemelden Liri- 201 202
nenzers, houden aan hetgene Dat overal, dat altijd, en van allen geloofd
 203
werd.



{==127==} {>>pagina-aanduiding<<}

Inhoud

 1
God stelde Adam en Eva in den paradijze, huwde ze tezamen en gebood
 2
ze bij straffe des doods niet te eten van den boom der kennisse van goed
 3
en kwaad; maar de hofslang, listiger dan alle dieren en van den satan
 4
bezeten, bekoorde eerst Eva de verboden vrucht te smaken en door Eva
 5
haren man. Toen zagen ze eerst uit hunne ogen en kennende hunne naakt- 6
heid (want zij stonden beiden van het kleed der onnozelheid en erfrecht- 7
vaardigheid beroofd), vlochten vijgenbladers om zich te bedekken. On- 8
dertussen verscheen het streng gerecht des Allerhoogsten, en bestrafte ze
 9
die, zich tevergeefs, d' een na d' ander ontschuldigende, ter straffe verwe- 10
zen en uit den paradijze in ballingschap gedreven worden.
 11
Het treurtoneel is in den paradijze. Het treurspel begint voor den mor- 12
genstond en eindigt met den avondstond.



{==128==} {>>pagina-aanduiding<<}

Personaadjen


lucifer, vorst des afgronds

adam

eva

rei van wachtengelen

gabriël } aartsengelen

rafaël } aartsengelen

michaël } aartsengelen

asmodé } helse geesten

belial } helse geesten

uriël, gerechtsengel





{==129==} {>>pagina-aanduiding<<}

Eerste bedrijf



lucifer 
Ik, eerst geheiligd om de kroon van 't licht te spannen, 
en nu van 't eeuwig licht in duisternis gebannen, 
koom' uit den zwavelpoel opdondren van beneên, 
en zonder mijnen ban en banpaal t' overtreên, 4 
hierboven spoken: want hoe gruwzaam en verwaten 
d'erfvijand mij misschiep, nog wordt me toegelaten 6 
met u, mijn hellenraad, gedagvaard hier ter vlucht, 
te heersen over zee, het aardrijk, en de lucht. 
Dat past den grootvorst van de wereld en zijn luister, 
afkerig van den dag en krachtiger bij duister, 
waarom hij ook den nacht tot dezen optocht kiest. 11 
En schoon de nanacht nu allengs het veld verliest, 
nog kan de hater van het licht in schaduw duiken 
van nachtspelonk, of haag, of lustbos, boom en struiken. 
Waar ben ik hier? Men hoort den schellen nachtegaal 
den voorbô van de zon en heldren morgenstraal. 
'k Hoor levenwekker met een morgenkoelte opkomen 17 
en lieflijk klateren door klatergoud en bomen. 18 
Men hoort vier sprongen uit één bron en waterval 19 
van enen heuvel zich uitspireien overal. 
Dit tuigt ons klaar genoeg wat bodem wij betreden. 
Hier vloeit d'Eufraat, hier bloeit de hof in 't oosters Eden, 
het rijk van Adam en zijn gade aan hem getrouwd. 
Hier most ik schuilen met: mijn schildwacht in een woud 
of donker lustprieel of mirtengalerije, 25 
dan achter uitzien, dan van voren, dan ter zije. 

{==130==} {>>pagina-aanduiding<<}

en letten hoe men best berokkene enig kwaad. 
Want ik, veraard van 't goed, dien vloek der vloeken haat, 28 
en wense Hem, wien niets kan in zijn wezen deren, 
in zijn geschapenheên te schenden en schofferen. 
Zo wordt het helse rijk van Lucifer gebouwd, 
dat eeuwig duren zal. Geen aanslag is te stout 
voor mij, die niet ontzag den hemel aan te randen. 
Zo neemt mijn wraakzucht al de wereld op haar tanden 
en rukt dit groot heelal uit zijnen winkelhaak, 35 
dat 's hemels as nog eens van mijne heirkracht kraak'. 
Het lust me hem voortaan gedurig werk te geven, 
en, schoon de bliksem mij ten troon hebbe uitgedreven, 
te laten blijken wat ik, na dien val, vermag. 
Al schoot onz' macht te kort daarboven, 't hoog gezag 
moet aanzien dat ons nog die macht is bijgebleven 
zijn willekeur in al zijn werk te wederstreven. 42 
De naam van Almacht is een titel zonder daad, 43 
een krachteloze klank van roemzucht. Wist Hij raad 
om enig wezen gans van iets tot niets te brengen, 
't was uit met mij: men zou me in wezen niet gehengen, 46 
min laten in 't bezit van 's afgronds heerschappij. 
Daar legt zijn macht te laag; al schijnt mijn macht in lij 48 
te leggen, loeft men aan, gewis het kan niet feilen, 49 
wij zullen in den wind dien hoek te boven zeilen, 
en drijven dan ruim schoots de rijke haven in 51 
waarnaar men stevent; al 't geluk hangt aan 't begin: 
aan d' uitkomst hoeft men niet te twijflen door mistrouwen. 
Laat vrij al 't hemels hof van zijne tinne aanschouwen 
dat wij niet slapen, als er roof te halen is. 
Hij zette uit achterdocht, om 't rijk der duisternis 
in toom te houden, hier een schildwacht uit van engelen, 
die zouden Adams hof beschutten en zich mengelen 
in onraad en gevaar; dies dienen wij bedekt 

{==131==} {>>pagina-aanduiding<<}

te werken, eer men hen tot tegenstand verwekt. 
De koning van den hof, onnozel, zonder wapen, 61 
mag op deze englenwacht gerust en veilig slapen: 
want, zonder zulk een wacht, 't waar' tijd om, zonder schroom 
of Adam, of zijn gade, in hunnen eersten droom 
te wekken met den slag, of door een helsen wasem 
en smook van pekstok hun het leven en den asem 
te nemen. Hem ten schimp, die mensen 't leven gaf. 
Zo zou de lusthof hem gedijen tot een graf, 68 
ik, om de lijken heen, met pek- en zwavelkransen, 
hier onder 's levens boom, in 't rond triomfe dansen 
en brullen dat het aarde en hemel overklonk. 
Doch dit 's een poos te vroeg, men moet den tweeden sprongk 
(want d'eerste is ons mislukt) zo reukeloos niet wagen, 73 
maar zachter toetreên, en; gelegenheid belagen 74 
vanwaar en hoe men best den Schepper bij den dag 
in enig schepsel, groot of kleen, bestormen mag. 
Alle afbreuk strekt tot winst, men moet allengs bij trappen 
beginnen en van laag opsteigeren en stappen. 
Wie stadig steigert raakt ten leste waar het stuit. 79 
Een rijp beraad draav' voor: dat wint een slag vooruit, 
laat zien wat kans, wat stof de opgaande dag wil geven. 
De zon, aan 't rijzen, zal den lusthof verf en leven 
bijzetten; Adam met zijn gade, hand aan hand, 
doorwandelen den hof, die, herelijk geplant, 
hen luttel min ziet dan aartsenglen begenadigd 85 
en uit Gods vollen schoot, naar lijf en ziel, verzadigd. 
Men sla het onderling gesprek van verre gâ, 
bespie wat middelen den schepselen tot schâ 
en afbreuk dienen. Let, in enen hoek gescholen, 
wat hun verboden werd, en wat hen wordt bevolen, 
op lijf- en zielstraf: want de Hoogste is niemands vriend 91 
dan die zijn hovaardij ten roem en aanwas dient; 
een oorzaak, waarom gij, mijn hemelse eedgenoten, 

{==132==} {>>pagina-aanduiding<<}

als wederspannigen, ten afgrond zijt gestoten, 
en zo verstoten, en veranderd van gestalt, 
dat in der eeuwigheid geen wederkeren valt 96 
naar boven, waar de poort en draaiboom blijft gesloten. 97 
Maar laat ons schuilen, eer het licht kome opgeschoten 
in 't heldere oost', en uit het welig rozendal 
heer Adam, met zijn bruid gewekt, op 't aanzicht vall', 
en zijnen leenheer loov', die hem 't bezit van Eden 
te leen geschonken heeft en, onder zijne treden, 
den boomgaard zegent. Houdt u stil, alsof gij sliept, 
en slaat deez' laan in, waar de schaduw meest verdiept 
in 't oog van 't lieve paar, van d'englenwacht zo blijde 105 
te groeten, waar ze treên, gekleed in witte zijde 
van erfrechtvaardigheid, geslingerd om hun leên, 
en ook zo fijn van draad dat door de zijde heen 
de schoonheid van het lijf uitschijnen kan en gloeien, 
gelijk we door den dauw het rijzend licht zien groeien. 
Uit deze schaduw kan men best den hof bespiên. 
Zij komen: duikt, 't is tijd, zo kunnen ze ons niet zien, 
wij hen en hun gesprek en wezen en gebaren 113 
al stil beluisteren en gâslaan door de blaêren. 
Hij zwaait een mirt; zij riekt een roos, vers afgeplukt 115 
en nog geloken. Al 't geboomte neigt en bukt 
eerbiedig neder, waar ze aandachtig henetreden. 117 
De hemel luistert naar hun aandacht en gebeden. 


adam, Eva


adam 
Daar rijst het alverkwikkend licht, 
dat, laag gedaald beneên de kimmen, 
de schaduwen en bleke schimmen 
verdrijft van 's aardrijks aangezicht. 
De vooglenzang, aan 't licht ontsteken. 123 

{==133==} {>>pagina-aanduiding<<}

begint met ene morgenwijs, 
den groten Zegenaar ten prijs, 
aan alle kanten uit te breken. 
Ai, laat ons beurtewijs den toon 
der vooglen, vroeg aan 't kwinkeleren, 
navolgen, en 't geluid schakeren, 
en strengelen tot ene kroon. 
Ik wil u voorgaan met gezangen! 
Gij moogt me volgen, rijk van lof. 
Maar nu, mijn liefste. Van wat stof, 
vanwaar den zang best aangevangen? 




eva 
Van wien toch beter dan van God, 
de bron en springaêr aller dingen? 
Kunt gij van ietwat lievers zingen? 137 
Hij is uitdeler van ons lot. 
Hef aan, mijn liefste, op 't hoog behagen; 
ik volg uw voorzang keer om keer, 
opdat de galm den beurtzang leer' 
aan dal, spelonken, bos en hagen. 




adam 
Van U beginnen wij met reên, 
zodra de zon ter kimme uitrijze, 
Algoede, Almachtige en Alwijze, 
der dingen oorsprong, enig een. 
Wij zagen, toen onze ogen zagen, 147 
U endloos schoner dan de zon, 
een schijn gelijk, die in een bron, 
den mens gelijkt, o bron der dagen! 
Wij zagen die ons 't wezen schonk, 
en uit het rode klei boetseerde, 
een ziel inaêmde en haar vereerde 153 
met enen glans, die uit U blonk. 

{==134==} {>>pagina-aanduiding<<}

Gij dommelde uwen heldren luister 155 
in onze ziele, een majesteit 
van vrijen wille, onsterflijkheid 
en reden, nooit bewolkt noch duister. 




eva 
Geloofd zij God, die u verscheen, 
en was en is en eeuwig dure. 
Gij zweemt naar d' edelste nature, 
en hebt met aardsheid iets gemeen. 
D'Alwijze wist twee ongelijken, 
de ziel en 't lichaam door een band 
te binden met zijn sterke hand, 
een band, die nimmer zal bezwijken. 




adam 
De Godheid plantte dezen hof 
tot een gerust verblijf des mensen. 
Hier groeit al wat een hart kan wensen. 
Hier vindt mijn bouwlust bouwens stof. 170 
Hier springt de bron, die tweepaar stromen 
uitlevert en den hof besproeit, 
waar zij langs bloeiende oevers vloeit, 
en laaft de wortels van de bomen. 
Hier bloeit de boom, die 't leven voedt, 
en geesten koestert in onze aêren 176 
door 't ooft, gedekt met zilvre blaêren, 
dat 's mensen graagheid eeuwig boet. 178 
De dauw, die 's morgens valt van boven, 
is zuiver mann' en lekkernij 180 
op onze tong. Hoe zouden wij 
dien oorsprong alles goeds niet loven! 




eva 
Geprezen zij de Zegenaar, 
die 's mensen hart zo mild verzadigt, 

{==135==} {>>pagina-aanduiding<<}

en met zijn rijkdom begenadigt. 
Wat uit Hem vloeit is wonderbaar. 
Hij stortte hier een vollen horen 
van overvloeden voor ons uit. 
't Is God al wat de hof besluit. 189 
Hij sluit voor ons geen schattrezoren. 190 




adam 
Nu ken ik eerst het heil van 't goed 
der meegenootschap, nu gij blijde 
u weet te voegen aan mijn zijde. 
Wat valt mij uw genootschap zoet! 
Wat 's eenzaamheid bij 't lief genieten 
van uwe tegenwoordigheid! 
Mijn hulp, indien ge van mij scheidt, 
zou 't leven mij dan niet verdrieten? 
Mijn zuster, dochter, of mijn bruid, 199 
hoe zal ik u, mijn liefste, noemen? 
Het paradijs strooit palm en bloemen, 
voor uwe voeten groeit het kruid. 




eva 
Wat u, mijn lief, alleen vermaakt 
en anders niet, zal mij behagen, 
van dat het eerst begint te dagen, 
totdat de zon haar dagvaart staakt. 
Gevolgzaamheid, bescheid, en stilte, 207 
een vrolijk hart, een blijde geest, 
voegt d' eerste bruid, op 't eerste feest, 
Dat God mijn hart in't uwe smilte. 




adam 
Wachtenglen, volgt ons spoor, heft vrolijk aan: ontvouwt, 
bij beurte op ene rij, den oorsprong aller dingen. 

{==136==} {>>pagina-aanduiding<<}

De galm van 't paradijs schept lust u na te zingen 
hoe dit heelal uit niets zo heerlijk wierd gebouwd. 




rei van wachtengelen 
Eerste Zang 
God schiep den baaierd, woest en duister. 215 
Natuur had maar één aangezicht, 
lag vormeloos en zonder luister. 
Toen sprak de Hoogste: 't werde licht; 218 
en daadlijk werd het licht geboren, 
een lichaamloze schemering, 
die nog geen ogen kon bekoren, 
en evenwel haar rondenkring 
voltrok, in tweemaal twalef stonden, 
rondom den blinden baaierd heen, 
waar 's werelds zaad in lag gewonden, 
en elke hoofdstof ondereen. 226 
O licht, wij komen u begroeten, 
als d' oudste dochter aan Gods voeten! 
Eerste Tegenzang 
De zelve hand, die 't licht aanleide, 
de waatren boven 't hoog gespan 230 
des hemels van de laagte scheidde 
en sloot ze binnen hunnen ban, 
opdat het mensdom zich, van onder 
zijn ogen slaande in 's hemels boog, 
om 't waterengewelf verwonder' 235 
dat op Gods almacht drijft omhoog. 
Een hoofdstof, wuft en ongebonden, 237 
gehoorzaamt Hem, die haar beriep 
omhoog uit grondeloze gronden. 

{==137==} {>>pagina-aanduiding<<}

en uit kristal een hemel schiep, 
om in dien kreits rondom te vloten. 241 
Zo werd de tweede dag gesloten. 
Tweede Zang 
Maar d'aarde lag nog diep gezonken 
in 't water, dat haar aanschijn dekt. 
Toen scheidde d' Opperste 't verdronken, 
en droog en vocht. De vloed vertrekt. 
Zo stond het water op de stranden 
gestuit. Men zag alom in 't rond 
de driftige en de vaste landen, 249 
en berg en duin op zee gegrond. 
Hij kleedde d' aarde in kruid en lover, 
bezaaide haar met vruchtbaar zaad. 
Hier zweefde levenwekker over, 253 
en zette ze in 't gebloemd gewaad 
te pronk, gelijk we haar aanschouwen. 
O grote schoonheid der landouwen! 
Tweede Tegenzang 
De hemel eiste ook zijn sieraden, 
als d' Almacht daar de toorts ontstak, 258 
de zon, die met robijnen raden 259 
haar heirbaan volgde en niet ontbrak 
uit Oosten helder op te dagen; 
waarna de maan haar ronde sloot; 
gestarnt de schaduw voor kwam jagen 263 
en dansen om den hemelkloot. 264 
Zo leert men jaren onderscheiden 
en maanden; en het aardrijk kreeg 

{==138==} {>>pagina-aanduiding<<}

zijn warmte in beemden, bos en weiden, 
terwijl de zon neerdaalde of steeg, 
om 't leven van natuur te kweken. 
Men ziet iets godlijks in dit teken. 
Derde Zang 
De tweepaar hoofd- en wereldstoffen 271 
ontvingen rede haar beslag; 272 
het licht des hemels is getroffen. 273 
Maar wat verwacht de vijfde dag 
van d' Oppermacht? De vis en vogel, 
die 't vocht bezwemt en d' open lucht 
met scherpe vin en vluggen vlogel, 
bewaart zijn streek en lichte vlucht. 278 
Daar weemlen walvis en dolfijnen, 
hier stijgen aadlers hemelhoog, 280 
die zelfs de zon, te sterk in 't schijnen, 
braveren met hun scherpziend oog. 
De zee en lucht begint te leven. 
Natuur heeft elk zijn wijk gegeven. 
Derde Tegenzang 
De zesde dag verwekt de dieren, 285 
die, 't hoofd omlaag, het gras betreên, 
of d' ogen slaan naar 's hemels vieren, 
en gâslaan wat hun viel te leen 
van God, den eigenaar der dingen, 
die om den mens den hemel schiep, 
ook lichaamloze hemelingen, 291 
die hij tot 's mensdoms dienst beriep 
in 't paradijs, waar twee tegader 
gewettigd zijn van d' eerste macht, 294 

{==139==} {>>pagina-aanduiding<<}

die hun verscheen, gelijk een vader, 
hen trouwde en minzaam samenbracht. 
Gezaligd paar in 's aardrijks hoven, 
verwacht een schoner hof daarboven. 





{==140==} {>>pagina-aanduiding<<}

Tweede bedrijf

gabriël, Rafaël, Michaël


gabriël 
Wij zweefden zacht en stil den blanken Melkweg neer, 
de morgenzon voorbij, die, schijnende uit het meer 
van 't oosten zuidwaarts aan, met haren gouden wagen, 
den middag kronen ging, toen wij deez' springbron zagen 
vier aders leveren aan 't aardse paradijs, 
naar 't hemelse genoemd, en waar de bruiloftswijs, 
tot vreugd van d' eerste trouw met vrolijke englentongen, 
voor bruidegom en bruid, zal worden opgezongen. 
Zo streken wij terstond de vleugels hier ter stee, 
gelijk een arendsvlucht, die wijd, van over zee 
of uit de starren strijkt in top van hoge cederen 
en dan zichzelve dekt en schaduwt met haar vederen. 
Wat heeft de Godheid hier een hemelsdom geplant! 
Hoe roken wij den geur van 't melk- en honingland, 
en blanke leliën en vers ontloken rozen! 
Hoe flonkren d'oevers hier van bdellion, turkozen, 
karbonklen, onyxsteen en flikkrend diamant! 
De grond is een tapijt van bloemen, gene hand 
van geesten kan zo rijk borduren en schakeren. 
Wat vogels steken hier in kostelijke veren! 
Daar staat d'eenhoren, die zich spiegelt in de bron. 319 
Hier volgt de zonnebloem het aanschijn van de zon 
en schijnt in 't hart ontvonkt van levendige stralen. 321 
Wat vogels zingen daar alle engelse koralen 322 
met hunne kelen na! Hoe welig hangt dit ooft! 

{==141==} {>>pagina-aanduiding<<}

Hoe zwik deez' muskadel! D' oranjeboom belooft 324 
den mond verkwikkend sap, men ziet het vee gedijen 
bij keur van geurig kruid en duizend lekkernijen. 
De rug van 't dertel lam, gedost met ene vacht 327 
van gloênde purperverf, getuigt door zijne dracht 
in welk een beemd het weidt en draagt livrei en wapen 
van koning Adams hof, ter heerschappij geschapen. 
De boom zweet honingdauw, de beek geeft room en wijn. 331 
De boomschors is kaneel. Hier valt de zonneschijn 332 
gematigd, niet te heet, noch koel, hetzij de stralen 
in top staan, 't zij het licht verrijze of koom' te dalen. 
D'Alzegenaar stort hier zichzelven teffens uit, 
en waart in dier en erts en steen en plant en kruid, 336 
doch meest in Adam, heer van 't edelste geweste. 
De hemel gaf zijn hart aan 't aardrijk hier ten beste. 




rafaël 
Aartsengel Gabriël, doorluchtigste gezant, 
deez' lusthof, die de kroon van 's aardrijks hoven spant, 
behoeft geen englenlof en gaat het al te boven. 
Het lofbazuinen kan zijn schoonheid slechts verdoven. 
De Godheid wandelde in de lommer van deez' blaên 
en liet, na 't planten, in den hof haar stappen staan. 
God heiligde den grond, zo zegenrijk betreden, 
en schonk deez' streek den naam van wellust, dat is Eden, 346 
waar geen volkomenheid ontbreekt, in 's mensen oog. 




gabriël 
Mijn leistar, Rafaël, die in den hoogsten boog 348 
des hemels werd gewijd in 't zevental, wilvaardig 349 

{==142==} {>>pagina-aanduiding<<}

de Godheid naar den mond te zien en Gods rechtvaardig 
besluit te sterken, het wordt tijd dat wij gelijk 
den koning groeten, met den intree van zijn rijk, 
en zijne koningin, en, onder 't heus bejegenen, 
hun heil toewensende, de twee gelieven zegenen 
in 's Allerhoogsten naam en kronen blij van geest. 
Dan zult ge aan mijne zij het heerlijk bruiloftsfeest 
bekleden. Pas het paar, als ik 't gebie, te kransen 357 
met eeuwig lauwerier, gebrocht van 's hemels transen, 
doorvlochten met robijn en hemels diamant. 
Laat 's hemels rei den dis met zijn gewijde hand 
voorzien van dierbaar ooft, gewassen aan die takken, 361 
dat 's mensen leven voedt en tegen het verzwakken 
de zenuw stijft en sterkt; het bloed in enen staat 363 
bewaart op zijn gewicht en ingeschapen maat; 364 
als olie van d' olijf de vlam, die, zonder zwichten, 
niet ophoudt even klaar te branden en te lichten. 
De zon ga haren gang en merke tijd en uur, 367 
deez' boomvrucht kweekt en sterkt het wezen van natuur, 
alle eeuwen uit en in, erfvijand van 't bederflijk. 
Zo leeft de mens als God en d' engelen, onsterflijk. 
Gods veldheer Michaël blijv' midlerwijl de wacht 
bevolen van den hof, om 't goddelijk geslacht, 
het mensdom, gâ te slaan, zo ver het God gehenge, 
opdat geen hels gespan zich in de bruiloft menge, 
en bruidegom en bruid, versteken van zijn hulp, 
den dood niet drinken uit een parlemoeren schulp, 376 
waarin men druiven perst en rijpe muskadellen, 
die aan de wijnrank, mild van sap, uit weelde zwellen. 
Kortom, een ieder lette op zijn ontvangen last. 



{==143==} {>>pagina-aanduiding<<}



michaël 
Gezant des hemels, ik verschijn geharrenast 
met hellem en rondas, uit diamant geklonken, 381 
en dit tweesnedig zwaard, waar vier en gloed en vonken 
uit sprongen, toen ik 't heir van Lucifer besprong, 
en uit Gods tronen in den diepen afgrond drong. 
Al kwam hij brullende van onder opgedonderd, 
waar 's aardrijks navel walt God vloekt houdt afgezonderd 386 
van 't koesterende licht, dat al wat leeft verkwikt: 
wij staan voor geen geweld verbijsterd noch verschrikt. 
Gebie slechts: 't lust me hem nog eens op 't spits t' ontvangen, 389 
en 's afgronds wapenroof in 's hemels kerk te hangen. 390 




gabriël 
Welaan, belieft het u, bewaak den hof rondom. 
Eerst volg' een poos, totdat ons Adam wellekom', 392 
wij 't rijk gezegend paar bekransen met laurieren, 
en onverwelkbaar loof. Men zal de bruiloft vieren, 
waar 's levens boom bedekt den klaren waterspronk, 
waaruit terstond een leeuw met zijn leeuwinne dronk, 396 
en zoveel dieren als op Adams wenk verzamen, 
bij hem getekend, elk met hun bijzondre namen. 398 
Mij dunkt daar ziet men bruid en bruidegom gepaard 
genaken hand aan hand, zij komen herrewaart. 
Hoe lief en aangenaam is zulk een trouwgenootschap! 
Ik wens Gods zegen hun t' ontvouwen met mijn boodschap. 
Een rei wachtenglen volgt van achter op hun spoor, 
en streelt met blijden zang 't aandachtige gehoor. 



{==144==} {>>pagina-aanduiding<<}

adam, Gabriël


adam 
Ai zie, mijn liefste, wat geluk zal ons gemoeten? 
Daar komt het hemelsdom met zijne zuivre voeten 
den grond van dezen hof bezwieren uit de lucht. 
Zij laten ene streek van goud in hunne vlucht 
van boven na. Ai zie, wat zijn dat schone pennen, 
hun vlug ten blanken rugge uitwassende, om te rennen 
in wind en starren, op des Oppersten geboôn! 
Zij brengen gaven mede en meer dan ene kroon 
van lauwerblaên. Wat wil d' Almachtige openbaren, 
die, schoon ons een getal wachtengelen bewaren, 
nog hoger geesten uit de starren nederzendt? 
Godheilig hemeltal, de Godheid best bekend, 
weest wellekom; hetzij 't u lust omlaag te zweven, 
en uit te spannen, om 't gewest, waar mensen leven, 
eens door en door te zien; het bovenste en 't beneên 
te zien afsteken op elkandre en tegen een, 420 
om klaarder 't onderscheid van 's hemels rijke schatten 
en 's aardrijks minder goed in uw verstand te vatten; 
hetzij u d' Opperste met een bijzondren last 
hebbe uit zijn troon gestierd, gelijk 't Hem eeuwig past 
den schepselen een wet naar zijnen wil te zetten; 
gij zijt ons welkom, meer dan welkom. Onbesmetten, 
die d' onderwereld uw gemeenschap waardig kent, 427 
gij moet ons bei, naardien 't geluk u herwaarts zendt, 
gezelschap houden, 't licht in onze duisternissen 429 
en 't hemels paradijs om 't aardse een weinig missen, 
indien des mensen bede op englen iets vermag. 




gabriël 
O stedehouder van het opperste gezag 432 
op aarde, zijt gegroet, eerste oorsprong der geslachten, 
en stam der spruiten, waar de werelden op wachten; 
o vorst, die God alleen voor uwen leenheer houdt, 

{==145==} {>>pagina-aanduiding<<}

de Godheid, op wiens macht en goedheid gij betrouwt, 
God, die u paarde door zijn hemelse genade 
met deze uw eigen rib, uw vlees, en wedergade, 
zendt ons van boven, om u heil in dezen staat 
te wensen in zijn naam, opdat de dageraad 
der wereld schoner rijze en opluike in u beiden, 
de bruiloft innega, op 't goddelijk geleide, 
en d' eendracht u getrouw verbinde door den band 
van 't onderling verbond, bezegeld hand aan hand. 
En gij, o zuster, bruid en dochter van uw hoeder, 
genârijke Eva, licht der maagden, grote moeder 446 
van zoveel levenden als d'aarde uit uwen schoot 
van ver alrede ontmoet, volschone bedgenoot 
des schoonsten bruidegoms, gij morgenstar der vrouwen, 449 
wat wil uw naam en faam zich wijd en zijd ontvouwen, 
indien d' Alzegenaar, die u zo hoog verheft 
en dus te prijk zet, in deze echt zijn oogmerk treft! 452 
Gedoogt nu dat we u beid', in 's Hoogsten naam, bekransen, 
terwijl de hemelen al juichende om u dansen. 
Ontvangt deez' kronen, gij die dus gelukkig paart. 
Een groter kroon wordt u in eeuwigheid bewaard. 




adam 
Gij komt ter goeder ure ons eren hier beneden. 




gabriël 
Wij komen door Gods last uw bruiloftsdis bekleden, 
waar 's levens boom den dis met zijne schaduw dekt. 




adam 
Gelooft zij d' Opperste, die zijn genade strekt 
en uitbreidt wijder dan de heldre zonneglansen 
zich spreien overal, uit zijn turkooizen transen. 
Wij nemen uwen wens en zegen dankbaar aan. 
De rijkste vader stort in zijnen onderdaan 
't genârijk hart uit, door ontelbaar tal van goeden. 

{==146==} {>>pagina-aanduiding<<}

De vrucht van 's levens boom is machtig ons te voeden 
met alle lekkernij, die lijf en ziel vernoegt. 
Hij heeft me deze gade uit liefde toegevoegd, 
opdat ik haren troost en noodhulp zou genieten. 
Zo kan geen eenzaamheid mij kwetsen noch verdrieten. 
Het hart der Godheid legt hier voor ons beiden bloot. 471 




gabriël 
Gelukkig leeft ge met uw lieve trouwgenoot, 
gelijk een koning, zij als koningin van Eden. 




adam 
Gij reien, volgt, terwijl wij door den lusthof treden, 
ons spoor met feestgezang. 't Gevogelt zingt u voor. 
De dieren luisteren en geven u gehoor. 




rei van wachtengelen 
Eerste Zang 
Wie kan zijn gratig oog verzaden 477 
aan 't paar, ter bruiloftsfeest bereid, 
bekleed met zuivere gewaden 
van hemelse Erfrechtvaardigheid? 
Gewaden, niet van vrouw Nature 
gewrocht, neen, zeker, neen o neen: 
de stof van 't kleed is veel te pure, 
en niet te vinden waar we treên. 484 
Dat kleed viel hun ten deel van boven. 
De Godheid schonk dien bruiloftsschat 
hun beid' uit liefde in d' aardse hoven. 
Och dat geen aardsheid dit bekladd', 
noch vuile vlek het schende in 't pralen. 
Geen blankheid mag het hierbij halen. 
Eerste Tegenzang 
Deez' zuiverheid sproot uit geen zonne 
die daaglijks opgaat voor 't gezicht, 

{==147==} {>>pagina-aanduiding<<}

maar uit der hemellichten bronne, 
eerste oorzaak van al 't zichtbre licht. 
De Godheid, uit genâ bewogen 
tot mildheid, wou zijn beeld bekleên 496 
op 't herelijkst; het Alvermogen 
het puik van 's hemels schat besteên 
aan 't mensdom, bij hem uitgekozen. 
Nu wijken zuiverheid en geur 
van witte leliën en rozen 
voor deze bloem. Nu wijkt de keur 
van bloemen en alle andre stoffen. 
De Godheid heeft haar wit getroffen. 504 
Tweede Zang 
De mens, uit lijf en ziel bestaande, 
twee delen, ongelijk van aard, 
gevoelt geen strijd, geen overslaande 
gewicht: want elk van bei bewaart 
den evenaar, d' een wil als d' ander. 509 
De reden onderworpt zich God, 510 
het lijf de ziele, wijs en schrander. 
Verloor de mens deez' gaaf, dit lot, 
en most hij bij zijn kracht volharden, 513 
natuur kon hem niet houden staan. 514 
Men zag het bruiloftskleed aan flarden 
en al die schoonheid gans vergaan, 
waar Cherubijnen zelfs om blaakten. 
Nu dekt een wolk van glans de naakten. 
Tweede Tegenzang 
Gelijk de keel en harpensnaren, 
gespannen op eenzelven toon, 
een schoon geluid in d' oren baren, 
dat englen trekt uit hunnen troon. 

{==148==} {>>pagina-aanduiding<<}

zo baart d' eenstemmigheid in 't paren 
van lijf en ziele aaneengetrouwd, 
een lieflijkheid, die door alle âren 525 
de geesten streelt en onderhoudt. 526 
Dus leeft de mens gerust op d' aarde, 
gelijk een God, in volle vreugd. 
Och of de Godheid hem bewaarde 
in ene zelve lente en jeugd, 
zo kon de bruiloft eeuwig duren. 
Eén band verbindt de twee naturen. 
Toezang 
Engelsheid en diersheid mengen 
in den mens zich ondereen. 
Om deze overeen te brengen 
wou de Vader hier beneên 
met een handvest hem verrijken, 537 
die den ongelijken trek 
van de worstlende ongelijken 
vreedzaam houdt in hun bestek. 
Eert uw handvest, o gelieven, 
en bewaart uws Vaders last. 
Zo kan u geen vijand grieven. 
Houdt u buiten leed en last. 





{==149==} {>>pagina-aanduiding<<}

Derde bedrijf

asmodé, Lucifer


asmodé 
Doorluchtste keizer van den jammerpoel vol rampen, 
en 't rijk der wereld, wij verschijnen op uw stampen, 546 
in schaduw van den boom, geladen en vermast 547 
van heerlijk ooft, waardoor de kennis groeit en wast. 
Gebie al wat ge wilt uw dienaar toebetrouwen. 




lucifer 
O Asmodé, nu help ons 't rijk des afgronds bouwen. 
Wij zoeken hulp en steun aan uw doortrapten raad, 551 
uit lust ter wrake van dien onverdienden smaad 
en 't schendig ongelijk in 't opperhof geleden, 
waar Michaël, bestormd en wettig aangestreden, 554 
het heir der hemelen met zijnen donderslag 
en bliksemstralen dreef ten troon uit van 't gezag, 
ons eeuwig toegestaan. Nu willen we, als bandijten 557 
gedurig tegen 't rijk van dien erfvijand wrijten, 558 
niet voor de vuist en door een openbaar geweld, 559 
naardien zijn heirkracht ons te machtig valt in 't veld, 560 
maar door bedrog en list en heimelijke lagen. 
Zo kan het kleenste dier het allergrootste plagen. 
Nu giet dien aanslag eens in een rechtschapen vorm. 563 



{==150==} {>>pagina-aanduiding<<}



asmodé 
Het allerreedste is dat men listig Hem bestorm' 564 
in zijn volschapen beeld, wiens glans zo hemels flonkert. 565 
Indien ge 't kroost, dat naar den vader zweemt, verdonkert, 
zo keert Hij 't aanzicht van deze ongelijkenis. 567 
Gij weet hoe hun dit ooft zo scherp verboden is: 
geraakt de zoon 't verbod des vaders t' overtreden, 569 
zo steekt hij zich in schuld, door tranen noch gebeden 
noch gene middelen te zoenen, hoe men schreit. 571 




lucifer 
Dat waar' de misdaad van de hoogste majesteit 
te kwetsen trots hervat, in d'aardse heerschappije. 572 




asmodé 
Met reden. Vangen we aan van beeldenschenderije, 574 
naardien het afgebeelde in zijnen oppertroon 
te zeker zit. Dus wordt de parel van zijn kroon 
gerukt en in het slijk getrappeld en geschonden. 




lucifer 
Wij nemen 't in beraad. Maar weet ge ook andre vonden 
te vinden, om allengs en niet zo plotseling 
ons t' openbaren? Want de hemel sloot een ring 580 
en wacht van englen om deez' beiden, die nu paren 
en vrolijk bruiloften. Gij hoort door loof en blaêren. 
den blijden bruiloftsgalm en schellen voglenklangk, 
uit telg en tak en haag, ontvonkt aan englenzangk, 584 
het feest inluiden. Men is bezig met bereiden 
en dekken van den dis. Wachtengelen geleiden 

{==151==} {>>pagina-aanduiding<<}

de gasten en de bruid en blijden bruidegom. 
Ook waart hier Michaël, het hoofd der hofwacht, om 588 
te waken dat geen wrok van hels gespook hen store. 
In 't kort, men houdt er wacht van achter en van voren. 
Bandijten worden licht verraden en ontdekt. 




asmodé 
Bandijten dienen op te waken, ongewekt 592 
van hunnen vijand en geen vast verblijf te zoeken, 
noch licht en open lucht. De schaduwen en hoeken, 
spelonk en onweg, bos en galerij en haag 595 
bedekken allerbest het nachtspook, dat bij daag 
ongaarne wordt gezien. Het moet zichzelf bewaren. 597 




lucifer 
Hoe kunt ge werken, en uw aard niet openbaren? 




asmodé 
Men trekke een grijns aan van het een of 't ander dier. 599 




lucifer 
Een vogel die de lucht met zijne pen bezwier', 600 
gelijkt den geesten, die op hunne vleugels zweven. 
Verkies den adelaar, der vooglen vorst, in 't streven 602 
alle anderen te kloek, en die met zijn gezicht 603 
en oogstraal niet ontziet het stekend middaglicht 604 
te tarten. D' adelaar zou zijnen roof ontdekken 605 
van ver indien hij most verhit ten oorlog trekken. 606 
Hij is gewapend met den bek en scherpen klauw. 
Of kies een elefant. Zijn lichaam valt niet nauw 
om in te schuilen en bedekt te lopen mommen. 609 

{==152==} {>>pagina-aanduiding<<}

Hij is in reêngebruik de kloekste van de stommen 610 
en machtig met zijn snuit een boom te slaan in 't zand, 
of Adam, in de lucht geslingerd, op den tand 
te vatten, zo 't hem niet van geesten wordt verboden. 613 




asmodé 
Dat 's waar: de Godheid waakt omlaag voor d' ondergoden 614 
en zijn stadhouder, vorst en hoofd van 't aardse rijk. 615 
Geen dier is mensen in zijn kloekheid zo gelijk 616 
en ons zo nut om stil een aanslag uit te werken 
dan een geschubde draak, voorzien van schone vlerken. 
Hij is in vliegen en omzweven uitgeleerd. 619 
Zijn tong, om 's mensen spraak te volgen geboetseerd, 620 
zou geestig weifelen en liegen en bedriegen. 621 
Dat waar' de rechte valk om van mijn hand te vliegen, 
en deze onnozelen te grijpen in hun vlucht. 623 




lucifer 
Spreek zachter, zie eens om en weerom dat geen lucht 624 
uw stem ontdekke en zij dien groten aanslag merken: 
want hoe gij werkt of niet, men dient bedekt te werken, 
en hen te vangen, eer men onraad kan vermoên. 




asmodé 
Wat dunkt u van den draak? 




lucifer 
De slang is schalk en koen, 628 
twee eigenschappen, niet onaardig uitgekoren. 
De schalkheid is dit dier natuurlijk aangeboren, 630 
gelijk de stoutheid. Zo deez' beiden gaan gepaard 631 

{==153==} {>>pagina-aanduiding<<}

wordt d' aanslag uitgevoerd, die zulk een langen staart 
van jammernissen door alle eeuwen na zal slepen. 




asmodé 
Zij dienen beiden niet al teffens aangegrepen. 634 
Men moet omzichtig gaan en spreken een voor een. 




lucifer 
De vloek en zegen is hun allebei gemeen. 
Zij trekken ene lijn: wat d' een begeert wil d' ander. 




asmodé 
Zo een van beid' in wil en opzet dan verander', 
zal d' ander volgen op het spoor van zijne gâ. 




lucifer 
Indien de vrouw zich met den man hierop berâ, 640 
is 't vruchtloos aan de vrouw dit stout bestaan t' ontginnen. 
Het reedste is eerst het hart van haren man te winnen. 
De vrouw volgt lichtelijk het voorbeeld van den man. 




asmodé 
Indien men op het hoofd geen voordeel winnen kan, 
zo moet men door de vrouw den man zien om te zetten. 




lucifer 
Zij zal haar lippen traag aan deze vrucht besmetten. 




asmodé 
Een dertle snoeplust kan haar brengen tot vergrijp. 



{==154==} {>>pagina-aanduiding<<}



lucifer 
Het overtreên smaakt rauw. 648 




asmodë 
De vrucht is vers en rijp 
en lekker op de tong, bekoorlijk in hare ogen. 
Zo wordt gevoelen, smaak, meteen 't gezicht bedrogen, 650 
drie zinnen teffens door een appelbeet alleen. 651 




lucifer 
Zo wordt mevrouw eerst, maar de heer niet overstreên. 




asmodé 
De vrouw moet voortreên, als de zwakste van hun beiden 
en bieden hem de vrucht. 




lucifer 
En zo hij haar uitzeide 654 
zijn mond te zetten aan het aangeboden ooft? 




asmodé 
Ontvouwt ze wat al goeds deez' appel hem belooft, 
hoe kan hij laten eens op haar verzoek te proeven? 




lucifer 
Om enen appelbeet den Oppersten bedroeven, 
door 't reukloos overtreên van zulk een streng verbod, 
en een gewisse dood te sterven om 't genot 
van enen mond vol saps, leert dat den mond niet spanen 661 
van dodelijk venijn? 




asmodé 
Zo zij 't verzoekt met tranen, 
hij slaat zo kleen een beê de jonge bruid niet af. 

{==155==} {>>pagina-aanduiding<<}

Ook tergt verbod de lust. Het dreigen van de straf 664 
ontvonkt de lust. Gij weet hoe lust u kon verrukken. 665 




lucifer 
Maar 't mensdom spiegelt zich aan 's engels ongelukken. 




asmodé 
Hij is te bijster op meer wetenschap belust. 667 




lucifer 
Wat zaken zijn hem niet naturelijk bewust, 
ook boven zijn natuur. 




asmodé 
Nog zal hij 't zeil niet strijken, 
maar willen Gode zelf in wetenschap gelijken. 




lucifer 
Den Allerhoogsten niet te wijken was de bron 
en enige oorsprong, waar ons onheil uit begon. 




asmodé 
Zo dient men langs dien kant hem listig aan te randen. 673 




lucifer 
Begin en voer het uit. Zie toe, beleg uw banden 674 
aan alle kanten vast, opdat hij 't niet ontspring'. 
Is u een spook of tien te weinig en gering, 
men zal een regiment oppressen hier ter stede. 




asmodé 
De schalke Belial, mijn schildknaap, houdt zich rede. 
'k Zal hem berechten hoe hij best ter mensenjacht 

{==156==} {>>pagina-aanduiding<<}

de netten spanne, om al het menselijk geslacht, 680 
met enen zelven slag, in 't eerste paar te vangen. 




lucifer 
Het rijk des afgronds zal met smook en lofgezangen 
u eeuwig eren, zo gij 't heldenstuk volvoert. 
Al wat de vleermuisvlerk in lucht en zwavel roert 684 
verlangt te delen in den rijkdom van dien zegen, 
en vaart op hels getoet den overwinner tegen, 686 
zo moedig dat de stoel des hemels, op 't geschal 
aan 't wankelen, verschrikt van 's mensdoms zwaren val. 
Maar dit 's een poos te vroeg: deez' hofstorm moet eerst voorgaan. 689 
Vang rustig aan van 't hoofd, en zie niet om, laat doorstaan. 690 
Verschalk den bruigom eerst en dan de nieuwe bruid. 
Spreek Belial: daar komt hij aan en vlamt op buit. 692 


belial, Asmodé


belial 
Mijn heer, ik zocht u, in de lommer van deez' hoven, 
waar gij op 't stampen kwaamt van onder opgestoven. 
Hoe luidt de roep toch van den grootvorst Lucifer? 
Wat blijdschap hoort men hier? 




asmodé 
Deez' bruiloft wordt niet ver 
van hier gehouden, maar wij zijn er niet geroepen. 697 




belial 
Wat bloeit deez' lusthof schoon! Hier valt genoeg te snoepen. 
Het paradijsooft drupt den gapende in den mond. 
De lucht van kruid en bloem riekt heilzaam en gezond. 700 
De bomen bloeien door al 't jaar, als uit gewente. 

{==157==} {>>pagina-aanduiding<<}

Natuur smelt lieflijk vier getijden in een lente, 702 
niet anders dan of zij hier eeuwig bruiloft houdt. 




asmodé 
De grootste hovenier, die dezen lusthof bouwt 704 
en plant, is zelf belust gedurig hier te waren. 705 
Hij sloot het huwlijk der gelieven, die nu paren. 706 
Wij zijn beraên deez' vreugd te storen, Hem ten spijt. 
De vorst, die 's mensen heil en 's hemels eer benijdt, 708 
begeert dat gij dit paar gelieven helpt verrukken 709 
om stout door snoeplust dit verboden ooft te plukken. 
Zo krijgt al 's hemels eer en 's mensdoms heil een krak. 
De ganse wereld hangt alleen aan dezen tak 
en 't misbruik van dit ooft, indien ze zich vergapen, 713 
vergrijpen aan deez' vrucht. 




belial 
Hoe nu? Is al 't geschapen 
niet even goed en schiep de Schepper enig kwaad? 




asmodé 
Geenszins: natuur is goed; in 't overtreên bestaat 
de kwaadheid. Tegen 't hoog verbod zich iets vermeten 
dat 's kwaad. Het leven wordt gehandhaafd door het eten: 718 
maar tegen d' eerste wet iets eten baart de dood. 




belial 
Ik vat uw voorstel: maar hoe krijgen wij hen bloot, 720 
terwijl ze 't bruiloftsfeest met hun genoden vieren? 




asmodé 
Gij moet u in een slang, de looste van de dieren, 
vermommen en hun stil genaken van terzij. 



{==158==} {>>pagina-aanduiding<<}



belial 
Wordt d' eerste bruiloft met zo schoon een mommerij 
vereerd, het wil de bruid en bruigom eeuwig heugen. 
En wat is mommerij? Een geblankette leugen, 
wat anders in der daad, wat anders in den schijn. 727 
Ik wil de bruiloftsschaal vermengen met venijn. 728 
De verf van 't blozende ooft zal lekker lokaas strekken 
en met haar glans den worm, die binnen steekt, bedekken. 
Zo een van beiden zich aan deze vrucht vertast, 731 
geraken ze allebeid' aan mijnen angel vast. 




asmodé 
Gij kunt ze plotseling niet vatten en bekoren; 733 
zij moeten eerst uw rede en schijnschoon voorstel horen. 




belial 
't Gehoor moet voorgaan en de rede hun den schroom 735 
benemen om allengs wat nader aan den boom 
te treden, voet voor voet; dan met de hand genaken 
den appel, die het oog bekoort, den mond tot smaken 738 
verlokt. Zo wordt de dood onwetende gekust, 
en niet ontmomd, eer 't vier der snoepkoorts is geblust. 740 




asmodé 
Gij weet uw oogmerk net en op een punt te treffen. 




belial 
Dan zal 't vernederen kort volgen op 't verheffen. 742 




asmodé 
Zo heeft het Lucifer in zijnen val geleerd. 743 



{==159==} {>>pagina-aanduiding<<}



belial 
En wij met hem, tot in den zwavelpoel verneêrd. 




asmodé 
De grootvorst vindt geraên den man eerst om te zetten. 745 




belial 
Die ziet te scherp en zal door grijns en schoon blanketten 746 
der logen henezien. De vrouwekunne is zwak 
en simpel als een duif. Wij moeten met gemak 748 
te werk gaan en den man door 't vrouwenbeeld genaken. 




asmodé 
Het waar' de kortste weg den man in 't hart te raken. 




belial 
Geweer te spillen op een sterk en scheutvrij held 751 
is ongeraden. Hier geldt loosheid, geen geweld. 
Men moet het stenen hart vermurwen door gebeden 
en vrouwenlippen. Dus laat was en klei zich kneden 
door gloed en vochtigheid en Adam, dus geëerd, 755 
is van de hoogste hand uit aarde geboetseerd. 756 




asmodé 
Zo woudt ge door de rib des mans den man bewegen? 




belial 
Met reden: want zij heeft hem naast aan 't hart gelegen, 
gelijk zijn eigen rib en treden ze in gesprek 
en noodt ze haren heer, het hart zal dezen trek 
terstond gevoelen en, zijns ondanks, onverslagen 761 
den snoeplust van de lieve en jonge bruid behagen, 
en innewilligen haar allereerste beê. 



{==160==} {>>pagina-aanduiding<<}



asmodé 
'k Beken: gevolgzaamheid is voester van de vreê. 764 




belial 
Zo ziet ge in 't paradijs verzamen d' eensgezinde. 
De doffer volgt de duif, het hart de trouwe hinde, 
de leeuw de bosleeuwin. D' een gâ sleept d' andre voort 767 
en waar valt weerstand, als de liefde een lief bekoort. 768 
Doch eer we ons in de leest van draak of slang versteken, 769 
wat dunkt u? Zo wij haar in englenschijn verspreken, 770 
gelijk een bruiloftsgast, naardien de bruiloftsdis 771 
van englen wordt bekleed? 




asmodé 
In englenschijn? Dat 's mis. 
Wat wonder waar' het Eve in englenschijn te leiden 773 
en zetten naar uw hand? Zij kan niet onderscheiden 
dat uw begeerte met de wet des hemels strijdt 
en wordt ontschuldigd: want geen heilige engel wrijt 776 
en worstelt tegen 't hof, vanwaar hij wordt gezonden. 
Zo bleef uw zege wel de helft en meer geschonden. 




belial 
Wij mommen best dan met de grijns van slang of draak. 




asmodé 
Indien ge door deez' grijns de menselijke spraak 
met aangenamen toon kunt zonder valsheid treffen. 



{==161==} {>>pagina-aanduiding<<}



belial 
Kan zij de valsheid van mijn voorstel niet beseffen, 782 
het zal niet haperen aan een oprechten klank, 
die min een mensenstem en meer een maatgezangk 
van engelen gelijkt. De slangentong te rekken 
gelijk een taaie snaar en op een toon te trekken 
natuurlijk als een galm die uit den hemel daalt, 787 
dat is de ziel met kunst door d' oren heen gehaald. 788 




asmodé 
Gelukt u dit, gij zult de zinnen haast betoveren, 789 
en door den ingang van 't gehoor het hart veroveren. 




belial 
De vooglenzang zou zelfs een woesten zeeorkaan 791 
betoveren en houdt de wilde baren staan. 
Ik wil het mensdom haast dien hemelsprong verleren, 793 
en hindren zijn natuur omhoog te triomferen, 794 
te hopen op den stoel, waaruit de haat ons schupt; 
een wraak, die eeuwig al zijn zaad in d' ogen drupt. 796 




asmodé 
De bruiloftsgasten, die vol vreugd den hof doorwaren, 
gedenken luttel met deez' mare omhoog te varen. 798 




belial 
En niemand minder dan d' Aartsengel Gabriël. 799 



{==162==} {>>pagina-aanduiding<<}



asmodé 
De feestschaal gaat rondom. De bruiloft wordt met spel, 
bazuin en zang vereerd. De blijdschap laat zich horen. 
Dus lange zien we nog geen kans voor ons geboren. 802 




belial 
Indien 't gelukken wou dat bruid en bruidegom 
zich, onder 't hofbanket, door hunnen hof rondom 
een poos vertraden en de bruid, langs deze zije 
getreên, den bruigom in een groene galerije, 806 
alleen verwachte, dan waar' 't tijd haar mond te noôn 807 
op deze boomvrucht, hun bij zielstraf streng verboôn. 808 




asmodé 
Hier sla geluk toe: want 's bespieders kloeke vonden 809 
staan aan gelegenheid van plaatse en tijd gebonden, 810 
en aan 't gemoeten van naturen; zonder dit 811 
schiet d' oudste schutter mis en buiten 't rechte wit. 812 




belial 
Mislukt het nu, men mag een andren tijd beramen. 




asmodé 
Indien het mooglijk zij hen midden in 't verzamen 
en onder 't bruiloftsfeest te lokken in ons net, 
dat wint den hoogsten prijs. Het lust me d' eerste wet 816 
door 't allereerste paar t' ontwijden, en te breken. 
Zo wordt de pauwenstaart des mensdoms neergestreken. 
Laat Gabriël deez' maar verkundschappen omhoog. 819 




belial 
Wat zou het paradijs een keel naar 's hemels boog 
opsteken! Welk een damp al 's hemels glans bezwalken! 



{==163==} {>>pagina-aanduiding<<}



asmodé 
Wij triomferen, eer wij 't lieve paar verschalken. 




belial 
Wij winnen met de hope alree de zege in 't veld. 
De moed geeft tien vooruit. 824 




asmodé 
Maar d'overwinner stelt 
den overwonnen wet. 




belial 
Wat galm komt hier gedrongen? 




asmodé 
Daar wordt het bruiloftslied gelieven toegezongen, 
waaronder Gods bazuin haar beurt houdt. Sta wat stil, 827 
en laat ons luisteren wat hierop volgen wil. 




belial 
De hemel overstraalt den hof met rijker glansen. 




asmodé 
De gasten vangen aan den hemel toe te dansen 
een dans van eer en prijs, op bom, schalmei en fluit. 831 
Hier komen ze aan, schuil weg. Bespie dien vetten buit. 




rei van wachtengelen, 
Adam, Eva 
Eerste Zang 
Dansen we, Gods naam ter ere, 
die gelieven samenvoegt, 
zo gezaligd en vernoegd. 
Laat ze beiden, keer in kere, 
in het midden van den rei, 

{==164==} {>>pagina-aanduiding<<}

op kornet en hofschalmei, 
harpen, fluiten, luiten, velen, 839 
en de bevende orgelkelen, 840 
trippelende zwei in zwei, 841 
d' ene ronde in d' andere mengelen, 
tegen stroom en dan voor stroom, 
binnen mensen, buiten engelen, 
luisterscherp naar wet en toom. 
Laat ons op de pennen zweven, 
dan, van bloemwerk ondersteund, 
met de voeten kringen weven, 
dat de paradijsgrond dreunt. 
Nu, voor 't reppen van de voeten, 
laat ons dit volschapen paar 
eerst eerbiedig gaan begroeten: 
want het voegt de bruiloftsschaar 
dat ze eerbiedig oorlof vragen. 854 
Vangen we aan op hun behagen. 
Eerste Tegenzang 
O gelukkige gepaarden, 
bruigom met laurier bekranst, 
en gij bruid, waar 't al om danst 
wat in hemel en op aarde 
zich in uw geluk verblijdt, 
gunt uw gasten dat ze om strijd, 
Gode en u ter ere, trippelen, 
en rondom u hene hippelen. 
Laat ons dus den bruiloftstijd 
vieren: want den feestgenoden 
voegt geen stilte op 't hoge feest 
maar een dans, van God geboden. 
In den hemel zweeft geen geest, 
of hij slijt met lof te zingen 
en een godsdans d' eeuwigheid, 
voor den Schepper aller dingen, 

{==165==} {>>pagina-aanduiding<<}

endeloos in majesteit. 
Laat ge u dit verzoek gevallen, 
treedt zelf voor, wij vangen aan, 
hand aan hand, dus met ons allen 
enen ring om u te slaan, 
op den galm der feestschalmeien. 
Zet de wijs in voor de reien. 


Tweede Zang


adam 
Laat ons dan den feestdans leren 
en den trant 
van den groten Heer der heren; 
en den hemel naboetseren 
met verstand. 
Volgt de vaste en wufte lichten 
op hun spoor. 
Dat 's op d' aarde een hemel stichten. 
Elke star bewaart haar plichten 887 
in Gods koor. 
Zeven losse dansen binnen 889 
't vaste vier, 
dat rondom, om prijs te winnen, 891 
zeven telt aan 's hemels tinnen, 
in hun zwier. 
Dat ik dan de zon uitbeelde, 
gij, mijn bruid, 
't maanlicht, 'twelk me nooit verveelde. 896 

{==166==} {>>pagina-aanduiding<<}

Scherpe prikkel van mijn weelde, 897 
dans vooruit. 


Tweede Tegenzang


eva 
'k Laat den voordans aan mij lenen. 899 
Volg me na. 
Word ik heel of half beschenen, 
of is al de glans verdwenen 
van mijn gâ, 
'k zal me troosten in het dwalen 904 
voor een wijl, 
totdat uit uw rijke stralen 
ik weer licht bij u mag halen, 
naar dien stijl. 908 
Komt uw aanschijn mij belonken 
half of gans, 
'k zal van zuivre liefde ontvonken, 
om den luister mij geschonken, 
schoon van glans. 
Hou den voortrant naar 't betamen 914 
hoog en laag. 
Laat ons scheiden en verzamen 916 
waar we aan d' eerste kennis kwamen 917 
Blijde en graag. 


Toezang


rei 
Onder driepaar hemelingen, 919 
die rondom 
die volschone bruidegom, 
alle in ongelijke kringen, 
licht van zijne toorts ontvingen 
op hun streek, 

{==167==} {>>pagina-aanduiding<<}

een de morgenstar geleek, 925 
dan weer d' avondstar in 't wijzen: 
want zij danst hem voor in 't rijzen, 927 
of volgt trouw zijn hemelbaan 
achteraan. 
De dans heeft zijn beslag: nu weer ten dis gelegen, 930 
waar Gabriël u noodt op 's hemels versen zegen. 





{==168==} {>>pagina-aanduiding<<}

Vierde bedrijf

eva, Adam


eva 
Waar staan we, in 't paradijs of waar de starren blaken? 
Wat trek verrukt mijn geest omhoog? Mijn voeten raken 
geen aarde. D' aarde ontzinkt den voeten in 't verschiet. 
De goddelijke galm van 't heilig bruiloftslied 
ontknoopt den band, die ziel en lichaam hiel gebonden. 
De ziel, op hemelsheid verslingerd en verslonden, 937 
gevoelt geen aardsheid en, verkeerd in zuivre vlam, 
zoekt d' eerste bron, waaruit zij haren oorsprong nam. 




adam 
Mijn lief, waarhene? Toef: gij most me niet ontzweven. 




eva 
Ik worde krachtig naar de bron des heils gedreven, 
die mijnen brand alleen kan koelen. Laat me gaan. 




adam 
Uw element is hier, uw liefste spreekt u aan. 943 




eva 
Nu kome ik weder tot mijzelf en bij mijn zinnen. 




adam 
Het voegt de Cherubijns en gloênde Serafinnen 
zo hoog te zweven, waar zij, met gebogen kniên 

{==169==} {>>pagina-aanduiding<<}

op 't aanschijn vallende, de Majesteit ontzien 947 
te naderen en haar met wierookschalen eren. 




eva 
Gelukkig zijn ze, die met engelen verkeren. 
De milde bruiloftsdis vereerde ons hemelspijs, 
en manne en druif, gegroeid in 't aardse paradijs, 
die al het ander ooft door lekkernij verdoven: 
Maar 's engels rede ging al 't bruidsbanket te boven. 953 
Hij schoof de nevels van het menselijk gezicht 954 
en toonde ons welk een stad de Godheid in het licht 955 
hierboven bouwde, waar, de balling uitgesloten, 956 
de redelijke ziel, den lichame ingegoten, 
haar burgerrecht verwacht, indien ze zonder smet 
den Allerhoogsten eert, naar d' ingestelde wet. 




adam 
Die stad is van den grond tot in den top voltogen. 960 




eva 
Zo alle leden eens veranderden in ogen 961 
van hemelse adelaars, uit liefde tot deez' stad, 
nog zagen d' ogen zich aan dit gezicht niet zat. 




adam 
Van welke zijde zou het oog 't gezicht ontginnen? 964 



{==170==} {>>pagina-aanduiding<<}



eva 
D' Aartsengel most zich op die rede eerst zelf bezinnen. 




adam 
Men kan niet bouwen eer de grondslag is geleid. 




eva 
't Gesteente geeft den grond een groter heerlijkheid. 
De jaspis, de saffier, smaragden en berillen, 968 
sardonyx, sardius en amethisten willen 
chalcedon, chrysoliet noch genen chryzofraas 
noch hyacinten noch den moedigen topaas 
in 't pralen wijken, elk is moediger in 't pronken. 




adam 
De muren steigren hoog en dicht aaneengeklonken 
uit louter jaspis, net op een vierkante maat. 




eva 
De poorten, elk een perle, en elke schone straat 
met klinkklaar goud gevloerd, gewillig doorgang geven 
aan alle geesten, die hier heen en weder zweven. 




adam 
Hier rijst geen tempel, noch gewellefd tempelwerk: 
want d' onbepaaldheid van Gods wezen is de kerk 979 
waarin hij wordt gediend van nimmer telbre geesten, 
die hem alleluia op endeloze feesten 
toezwaaien en den lof voortwentelen zo lang 
de juichende englengalm beantwoordt het gezang. 




eva 
Hier rolt geen zonnekloot ten ende van haar bane, 
noch 't ongestadig licht der wisselbare mane 
verlicht deez' grote stad, waar 't eeuwig schijnend licht 
van 't alvernoegende en verzadende aangezicht 

{==171==} {>>pagina-aanduiding<<}

den schoonsten dag verleent, een dag, waarnaar wij mensen 
(och of die dag verscheen) uit al ons harte wensen. 




adam 
Hoe lieflijk ruist me in 't oor de verse waterval, 990 
die uit den hoogsten troon, nog klaarder dan kristal, 
in 't midden door de straat, zo helder henevloeide, 
en 't hout des levens, dat in 't midden wast, besproeide! 993 
Wat gaf deez' boom al 't jaar, in een gezonder lucht, 
van d' ene in d' andere maand, een kostelijke vrucht. 




eva 
D' Aartsengel onderhiel ons met die bruiloftswijzen 
en hoopte 't mensdom eens in 's hemels paradijzen 
te wellekomen, op een blijder bruiloftsfeest. 998 




adam 
Terwijl we hier beneên van enen zelven geest 
gedreven, onderling elkandere beminnen, 
laat ons, van dag tot dag, een trap ten hemel winnen, 
en steigeren van 't laagste in 't opperste geluk. 




eva 
Gebie me wat u lust, ik reken het geen juk 
mijn lusten onder uw geboôn vanzelf te buigen. 




adam 
Laat onz' afzetsels jaar op jaar ons trouw getuigen. 1005 
De liefde wordt door liefde ontvonkt en opgewekt. 
Gij ziet hoe minzaam duif en doffer trekkebekt. 
De zwaan bekoort de zwaan, die bruisend aan komt zwemmen, 
de sterke leeuw laat zich van zijn leeuwinne temmen, 
het veil omhelst den olm, men ent de plant op plant, 1010 
één trek van liefde zet het al naar zijne hand. 

{==172==} {>>pagina-aanduiding<<}

Wat leven voelt, wil zich met ene weergâ mengen. 
Natuur schept lust in haars gelijken voort te brengen. 
D' aanstaande wereld wordt uit uwen schoot verwacht. 
Gij zult, als moeder van het menselijk geslacht, 
aartsvaders, koningen, wetgevers, helden baren, 
heldinnen, dochters en schoondochters eerlijk paren 
met uwe neven. 'k Zie uw naam alree geëerd, 1018 
waar gij de ledigheid der aarde alom stoffeert 1019 
met zoveel zielen als de velden bloemen dragen. 
Ai laat, op zulk een hoop, mijn wens uw ziel behagen. 




eva 
Zo lang het aardrijk in den arm des hemels hangt, 
en d' aarde, zijne bruid, haar vruchtbaarheid ontvangt 
van zulk een bruidegom, die haar met duizend ogen 
van starren aanlonkt en bestraalt uit 's hemels bogen, 
zo lang zal mijne min met d' uwe gaan gepaard, 
en elke dienst en kus blijft mij een weerkus waard. 




adam 
Het zij met uw verlof, dat ik in deze streke, 
aan d' ene zijde, een poos met God den schepper spreke, 
en in mijn eenzaamheid bedank' voor uw genot. 
Verschoon me een ogenblik. 




eva 
Mijn liefste, ga met God. 


belial, Eva


belial 
Geluk, o bruid, aanstaande moeder 
der eeuwen: heil in d' echte staat. 
De hemel zij en blijve uw hoeder, 
de bruidegom uw toeverlaat. 
De roos en lelie luiken onder 
uw voeten schoner op. O bloem 
der schoonste bloemen, wereldswonder 
van alle schoonheên, die haar roem 

{==173==} {>>pagina-aanduiding<<}

en vlag voor uwe schoonheid strijken, 
nog schoner moet ge namaals prijken. 




eva 
Wat stem genaakt me uit dichte bladeren 
en schaduwen? Wie komt me hier 
met zulk een gloed van liefde naderen? 
Zo gij een geest zijt of een dier, 
ontmom, vertoon u. Laat me kennen 
wie mij dus minnelijk begroet. 
Hetzij gij zweeft op lucht en pennen, 
of d' aarde treedt met uwen voet; 
ontwolk u, dat de zon hier doorschijn. 
Of zijt ge mens, kom vrij te voorschijn. 




belial 
Ik ben een schepsel, schone jonge, 1052 
genootschapt van uw bruidegom, 1053 
begaafd met ene mensentonge 
en sprake. Alle andere staan stom, 1055 
misdeeld van uwe heldre reden. 
'k Beken mijn kleenheid onder u. 
Al zit ge hoger, ik beneden 1058 
aan uwe voeten, blijf niet schu: 1059 
misgun geen slang u heil te wensen. 
'k Bemin den ommegang der mensen. 
Zo nestlen minzame ooievaren 
rondom u in geboomte en lucht. 
De dolfijn steekt uit zoute baren 
het hoofd, door een verborgen zucht 
en heimelijken trek gedreven 
naar mensen en het vrouwenbeeld. 
Gij ziet deez' vogels om u zweven 
en hoe de dolfijn d' oevers streelt 1069 

{==174==} {>>pagina-aanduiding<<}

en strijkt met zijnen staart en vinnen, 
uit liefde om 's mensen hart te winnen. 
Het zou den wild' eenhoren lusten 1072 
in uwen zuivren maagdenschoot, 
nog van geen hand gerept, te rusten, 
gaaft gij uw aanschijn voor hem bloot. 1075 
Die snelvoet geeft zich niet gevangen 
dan aan een maagd en smilt en schreit, 
als hij u ziet, van groot verlangen, 
om zulk een schone, hem ontzeit. 1079 
Zo prikkelt min zijn maagdendriften. 
Zijn horen kan venijnen schiften. 1081 




eva 
Waartoe de dieren dus geprezen? 




belial 
Opdat ge niet, dus bijster schu, 
van mensbeminners hoeft te vrezen. 1084 
Ik zoeke geen genot bij u, 1085 
maar loutre gunst. Gij zijt het waardig, 
gezegende overschone bruid. 
Mijn macht is kleen, mijn hart dienstvaardig 
voor u ten beste. Ik node u uit 
op dezen boom, waarin de prijs leit 
van alle wetenschap en wijsheid. 




eva 
Zwijg stil en wacht u mij te noden 
op ooft dat wetenschap belooft. 
deez' appel werd mijn mond verboden, 
dies nood me op geen verboden ooft. 

{==175==} {>>pagina-aanduiding<<}

De Godheid sprak: gij moogt wel eten 
van alle bomen in den hof, 
maar schuw de kennisvrucht vermeten 
te plukken. Schuw deez' misdaad, of 
gij zult de dood onfaalbaar sterven, 
en u en al uw zaad bederven. 1101 




belial 
Is 't waar? Zou God, zo hoog gezeten, 
almachtig, goed, oneindig wijs, 
wel spreken: gij zult geenszins eten 
al wat er groeit in 't paradijs? 




eva 
Wij plukken allerhande vruchten 
en eten ze ook; maar God gebood 
dien boom in 't middenperk te vluchten 
gelijk de pest en bare dood. 1109 
Wat zou me lusten uit te spatten, 1110 
de dood met hand en tand te vatten! 




belial 
O simple duif, deez' wet is strijdig 
met recht en reden. Geef gehoor. 
Hoe, toont de Godheid zich zo nijdig? 1114 
Ik bid, o simple, keer uw oor 
zo schuw niet af van nutte raden 
en dezen eedlen feniksboom. 1117 
De wijsheid schuilt in deze bladen. 
Men moet een jonge vrouw den toom 
niet korten. Laat ze welig weiden. 
Haar lust en God zijn niet gescheiden. 1121 
Deze appels kennen geen venijnen. 
Zij smilten lieflijk op de tong, 

{==176==} {>>pagina-aanduiding<<}

verheugen 't hart, als hemelwijnen. 
Zij houden 't mensdom eeuwig jong. 1125 
En 't is nu bruiloft, waar Gods reien, 
uit lust om u te prijk te zien, 1127 
in uwe schoonheid zich vermeien. 
Wat wellust zou men u verbiên! 
Wat zou menu zo nauw bestippen! 1130 
Dit ooft verlieft op uwe lippen. 




eva 
Men mag zich aan geen kwaad vergapen. 
't Verboôn te smaken is een smet. 1133 




belial 
De Schepper heeft niet kwaads geschapen. 
Hoe zijt ge alree zo nauwgezet? 1135 
Dit 's bijgeloof. Waar wil dit henen! 
Geen spijs noch drank besmetten 't lijf 1137 
en minst de ziel. Hou op van stenen. 1138 
Pluk stout en nuttig uw gerijf. 1139 




eva 
Ai zeg me eerst, die mij dus durft noden, 
waarom is mij dien boom verboden? 
Waarom is aan deez' vrucht te smaken 
de dood gehecht? Waarom verbiedt 
de hovenier haar aan te raken, 1144 
op lijf- en zielstraf, schuilt er niet 1145 
venijnigs onder schone verven? 



{==177==} {>>pagina-aanduiding<<}



belial 
Ai simple duif, betrouw mijn woord, 
ik zweer het u, gij zult niet sterven. 
Gebruik wat oog en mond bekoort: 
en wilt ge u op mijn eed betrouwen, 
'k zal d' oorzaak van 't verbod ontvouwen. 




eva 
Het zou me lusten dit te horen. 
Ontvouw me Gods geheimenis. 




belial 
Verkeerden al deez' blaên in oren 1154 
zij mochten 't melden: want het is 
verboden Gods geheim te melden. 
'k Zal 't evenwel op mijn gevaar, 1157 
al zou 't me zelf het leven gelden, 
u openbaren, mag het maar 1159 
bij u berusten. Schut mijn schade 1160 
en hou me buiten ongenade. 
De nijdigheid wil niet gedogen 1162 
deez' lekkre vrucht uw mond te biên, 
opdat ge niet, uit andre ogen, 
met ogen des verstands, zoudt zien, 
haarzelve in wetenschap gelijken, 1166 
veranderen in een godin, 
en Gode in gene wijsheid wijken. 
Die rijke schatten schuilen in 
deze appels, die ter kennis leiden, 
om goed en kwaad vaneen te scheiden. 
Dit 's d' oorzaak van het streng verbieden. 
Deze appelschel beschaduwt God. 1173 

{==178==} {>>pagina-aanduiding<<}

Tast toe, eer 't iemand koom' bespieden. 
Ik schud den boom, om zulk een lot, 1175 
een godheid, in uw mond te storten. 1176 
Ai zucht niet. Staak dit droef gezucht. 
Wat wilt ge uw lust alree verkorten? 
Bespiegel deze hemelvrucht, 
dien gouden appel, mild van sappen, 
hij schenkt u hemelse eigenschappen. 




eva 
Och eedle boom, hoe durf ik wagen 
uw ooft te plukken! Eedle boom, 
gezaligd door het appeldragen, 
hoe klopt mijn hart, uit schrik en schroom? 
O blozende appel, 'k zie u schieten 
een straal van goud en levend rood. 
Die zonder smet u mocht genieten! 1188 
'k Genaak u bevend. Zou de dood, 
een worm zich in dien boezem bergen? 
Hou op, hou op mijn lust te tergen. 1191 
Waarom mijn lust van ooft onthouden? 
Wat schaadt een beet? Onnoozle schuld, 
een snoeplust wordt licht kwijtgeschouden. 
Ik pluk. Gedoog het met geduld, 
o Schepper, zo 'k mijn hand bederve. 1196 
De halve misdaad is begaan. 
O blozendheid! O schone verve! 




belial 
Nu schone, zet den mond hier aan. 
Ai proef eens. Staat ge nog verlegen? 1200 
Nu eet, dat u de hemel zegen'. 
Uw bruigom komt hier aangetreden, 
en schijnt in zijnen geest verrukt. 
Wordt hij op dit banket gebeden, 
dien roden appel, vers geplukt, 

{==179==} {>>pagina-aanduiding<<}

hoe kan zijn mond de bruid ontzeggen 1206 
deez' vrucht te proeven op haar woord? 
Ik help uw rede zo beleggen, 1208 
dat, schoon het ooft hem niet bekoort, 
hij zal, om niet uw gunst te grieven, 
u innevolgen en believen. 1211 


adam, Eva


adam 
Hoe wel bekomt het mij, gerust in eenzaamheid 
en opgetogen, met de hoogste majesteit 1213 
te spreken mond aan mond en een genadeteken 1214 
van haren uitstraal op het voorhoofd, onder 't spreken, 1215 
t' ontvangen, dat mijn ziel, in enen andren staat 
herschapen, uitroept: Heer, hou op: ik ben verzaad 
van uwe goedheid, al te machtig en milddadig 
en uitgestort! Hou op en zijt uw knecht genadig. 
Nu keer ik weder naar mijn bruid, mijn halve ziel. 
Waar mag ze steken? Wat bespiegling onderhiel 
haar midlerwijl? Ik zie ze in schaduwe gezeten 
bij dien verboden boom. Wat 's dit? Wie brocht haar eten? 
Dit voorspook spelt niets goeds. Ik zie mij doof en stom. 1224 




eva 
Genaak, mijn liefste. Hoe? Is nu de bruidegom 
afkerig van zijn bruid? Ik wacht u met verlangen. 




adam 
Hoe staat het hier? Hoe dus? Wat lust heeft u bevangen? 
Mijn lief, wie nodigde u ter feest op deze wijs? 




eva 
Gods appelboom verleent mij schaduwen en spijs. 



{==180==} {>>pagina-aanduiding<<}



adam 
Wat spijs? Een spijs zo hoog van God geboôn te schuwen? 1230 




eva 
En hierom lustte 't mij te min daarvan te gruwen. 
't Verbod ontstak de lust. Mijn bruidegom, mijn troost, 1232 
bezie dien appel eens. Ai zie hoe schoon hij bloost. 
Indien de schel het oog uitwendig kan vermaken, 
gedenk hoe liefelijk het binnenste moet smaken. 




adam 
Och smaak! Een koude koorts rijdt over al mijn leên. 1236 
Mijn haar rijst overend. Och lief, waar wil dit heen! 
Wat wordt mijn hart beklemd! Dat God dien appel schende, 1238 
den boom uit d' aarde rukke, o jammer, o ellende! 
Is dit alree de vrucht, de vreugd van 't bruiloftsbed? 1240 
Ontheiligt ge zo snood des Allerhoogsten wet? 




eva 
Nu bruigom, zijt gerust. 'k Versta wel wat de wet zeit 
en beter dan gij meent. Wat steurt uw nauwgezetheid 1243 
zich om een appelbeet? Dit 's louter bijgeloof. 




adam 
Helaas, wat hoor ik nu! Och waar' ik stom en doof 
en blind, ontbrak het mij aan ogen en aan oren, 
zo zou ik in dien staat, 't is droef, u zien noch horen. 




eva 
Niet hoger, bruidegom. Hier is geen kwaad begaan. 1248 
Ontvang mijn eerste gave en tast dien appel aan. 1249 
Geloof en volg uw bruid en proef en na het smaken 
zo oordeel met verstand en kennisse van zaken. 



{==181==} {>>pagina-aanduiding<<}



adam 
Zou ik, u volgende, den Oppersten versmaên? 
De hemel hoede mij voor zulk een stout bestaan. 1253 
Men kan niet straffeloos deez' hofwet overtreden. 




eva 
Wat hofwet? Deze wet is strijdig tegen reden. 




adam 
Gods reden overtreft al 't menselijk vernuft. 




eva 
Een die rechtschapen is wordt niet zo licht verbluft 1257 
van ijdle vreze. Ik smaak wat kennis in deez' spijs leit. 




adam 
God vrezen is 't begin van kennisse en van wijsheid. 1259 
Wie Hem gehoorzaamt en zich onder zijne wet 
gewillig buigt, is vrij van zulk een lastersmet. 
Ik merk alrede hoe zich d' engelen dit belgen. 1262 




eva 
'k Geloof een engel schudde een appel van deez' telgen. 
Ik ving dit boombanket in 't vallen met mijn hand, 
niet als een gruwel, maar een heilgenadepand. 1265 
Wat laat ge tranen langs uw kaken nedervloeien? 
Wilt gij de lust van uw beluste bruid besnoeien, 
haar fors bejegenen met enen wederzin? 1268 
Dat 's zeker nog te vroeg, dat brengt geen vriendschap in, 1269 
dat hebt ge ook niet beloofd, toen gij mij eerst aanschouwde, 
de huwlijksgod mijn hand in d' uwe vlocht en trouwde 1271 
en 't huwlijk zegende. Ben ik uw vlees en been, 1272 
zo draag u als een man en laat ons lotgemeen 

{==182==} {>>pagina-aanduiding<<}

te gader leven. 'k Nood u op Gods eigen gaven. 
Zo zal uw kennis trots tot aan de starren draven. 
Zo wordt ge in wetenschap en wijsheid God gelijk. 
Gebruik uw vrijen wil en toon mij d' eerste blijk 1277 
van liefde, in 't volgen van mijn allereerste bede. 
Zij lijdt geen weigeren. Gevolgzaamheid baart vrede. 1279 




adam 
O welk een strijd? Wat 's dit een wichtig hoofdgeschil: 1280 
in wetenschap God zelf gelijken, eigen wil 1281 
te volgen, zonder op het ooftverbod te letten, 
of onder God staan en het juk van zijne wetten 
te dragen als een slaaf uit vreze voor de straf? 




eva 
Wat sammelt ge? Gebruik wat ons de hemel gaf, 1285 
uw vrijen wil en 't goed, u heden aangeboden. 
De Godheid heerst omhoog: hier heersen aardse goden. 




adam 
O welk een strijd! Hier staat het vrouwenbeeld, daar God. 
Hier vleit me hare beê, daar dreigt me een streng verbod. 
Zal ik de liefde en gunst van mijne vrouw ontberen, 
of d' opperste genade in ongenâ verkeren? 
Een onweer barnt er in mijn geest. Wat baart de keur 1292 
in zulk een onderscheid al angst! Wat stelle ik veur, 1293 
de vriendschap van mijn vrouw of 's hemels gunst te derven? 
Durf ik in mij het beeld, dat God gelijkt, misverven, 1295 
mijn ziel ontluisteren om zulk een snood genot? 1296 

{==183==} {>>pagina-aanduiding<<}

Neen, neen, van mijne vrouw gescheiden, rustig God, 1297 
den oorsprong van mijn heil omhelsd en aangehangen. 
'k Heb van zijn milde hand alree te veel ontvangen, 
en wacht oneindig meer uit zijnen vollen schoot. 
Ik kies het leven voor de barelijke dood. 
Mevrouw, wat vergt ge mij! Ik laat me niet misleiden. 
'k Getroost me niet van God, maar eer van u te scheiden, 
indien ik een van bei moet kiezen. Dit sta vast. 




eva 
Zo breekt ge alree den band des huwlijks, zonder last, 1305 
ja tegen 's hemels wil en durft het huwlijk schennen 
om enen appelbeet en geeft uw aard te kennen, 
dien trouwelozen aard, gelijk een jonge wulp. 1308 
Nu Adam, dat gaat wel. Ga heen: gij hoeft geen hulp 1309 
noch vrouwentroost: gij kunt genoeg met dieren leven 
en kent ze, hoofd voor hoofd, en kunt ze namen geven. 
Gij keert u aan geen vrouw en acht ze uw vlees en been 1312 
niet langer, want uw hart verkeert in ijs en steen. 
Welaan, ik ben 't getroost, maar komt ge uw vrouw te zoeken 
en vindt ze niet, dan moogt gij huilen, schreien, vloeken, 
maar 'k zwere 't zal u niet gebeuren haar te zien, 
noch Eva acht u waard voortaan den mond te biên. 
Ik neem den hof en al de dieren tot getuigen 
van uwen wreevlen aard. De wreedste leeuwen buigen 1319 
zich onder hun leeuwin. De tiger brandt van min, 
en ziet niet lievers dan zijn lieve tigerin 
naar d' ogen en den mond. Zij drinken uit een ader 1322 
en eten ene spijs en wandelen te gader. 
Maar Adam acht zijn bruid, zijn jonge weergâ, niet. 
Leef lang. Gedenk dat gij uw vrouw nu 't leste ziet. 1325 



{==184==} {>>pagina-aanduiding<<}



adam 
Och och, waar gaat ze heen? Och, woudt ge een luttel beiden! 1326 
Mijn liefste, hou nog stand. 1327 




eva 
Wij zijn alree gescheiden. 
Wat houdt ge mij? Laat los. Zo leeft ge vrank en vrij. 
Bemin een andre, die gij meer bemint dan mij. 
Gij kwaamt al slapende aan een bedgenote en vrouwe, 
en naamt ze zonder liefde en scheidt nu zonder rouwe. 
Wie zonder min vergaart, kan scheiden zonder smart. 
Een andre ribbe legt u nader aan het hart. 
Dat d'Opperste u een vrouw, naar uwen zin, boetsere. 
Gebeurt dit, als ik 't wens, bemin ze en hou ze in ere, 
belief ze meer dan mij, of zo u dat bezwaart, 1336 
blijf liever eenzaam als voorheen en ongepaard: 
zo zult ge een vrouwenhart niet kwetsen en bedroeven. 




adam 
Och zwijg, mijn liefste, zwijg, gij nijpt mijn hart met schroeven. 
Hoe kan ik God en u behagen in deez' zaak! 
De hoogste wijsheid vindt in trouwbreuk genen smaak. 
Zij voegde ons samen. Laat ons dan tezamen leven. 
O Vader, kunt ge uw zoon een struikeling vergeven, 
dat ik een ogenblik mijn wedergâ behaag', 
zo zie dit over. Dit 's een overgaande vlaag. 1345 
Men moet een zwakke zacht en minnelijk bejegenen 
met alle eerbiedigheid. Gij kunt den appel zegenen, 
en scheiden het vergift, gesproten van 't verbod. 1348 
Nu geef den appel hier, zo delen wij een lot. 




eva 
Zo leert men goed en kwaad met kennis onderscheien. 
Wel, waarom schudt ge 't hoofd? 



{==185==} {>>pagina-aanduiding<<}



adam 
Ik hoor de bruiloftsreien 
een klacht aanheffen, die den bruiloftsgalm verdooft. 




eva 
Mijn lief, hoe ziet ge dus bestorven om uw hoofd? 1353 
Schep moed, mijn lief; gij hoeft te schrikken noch te schromen. 
Ik heb alleen dien last op mijne ziel genomen. 




rei van wachtengelen 
Eerste Zang 
Helaas, wat baat een englenwacht, 
zo 't alziend oog van boven 
den mens niet gâslaat naar zijn macht! 1358 
Hoe legt de stamheer van 't geslacht 
met al zijn zaad verschoven 1360 
en in der eeuwigheid beroofd 
van zulk een heilkroon, hem beloofd! 
O feest van weinig uren! 
De hemel zelf gevoelt dien krak. 
De staat van deez' naturen 1365 
had eeuwig kunnen duren. 
Maar och, zij droegen zich te zwak 
in Gode te behagen. 
O tijd van bitter klagen! 
Eerste Tegenzang 
Had Adam zich aan 't engelsdom 
gespiegeld, dat hovaardig, 
terwijl 't in volle weelde zwom, 
nog hoger dan zijn staatpeil klom, 1373 
en, wrijtende en kwaadaardig, 
den milden leenheer trotsen wou, 1375 

{==186==} {>>pagina-aanduiding<<}

hij leefde vrij van naberouw. 
Tenzij nu Gods genade 
de hand reike aan 't gevallen paar, 
dat, bij de slang te rade, 
aan 't omzien kwam te spade; 1380 
wie rukt het uit zijn jammer, waar 
het legt in schande en schennis! 
Hoe dier staat lust naar kennis! 
Tweede Zang 
Men mag nochtans naar kennis staan. 
Wij hemelgeesten dringen. 
uit kenniszucht al hoger aan, 
en volgen Gods verborgen baan 
in onz' bespiegelingen. 
Want in den ronden spiegelkloot. 1389 
der Godheid legt de wereld bloot, 
wil d' Opperste openbaren 
aanstaande zaken, in dien schijn 
alsof ze alrede waren, 
in wezen, voor het baren. 
Kon Adam dan een hels venijn 
uit zucht ter kennis trekken? 
Dit staat u naakt t' ontdekken. 1397 
Tweede Tegenzang 
De Godheid kent zichzelve en eerst. 1398 
De kennis is dan heerlijk 1399 
en van de schuldvlek allerveerst. 1400 

{==187==} {>>pagina-aanduiding<<}

De Godheid, die het al beheerst, 
zal niemand hierom deerlijk 
van zijn genâ verstoten, want 
Hij heeft den kennisboom geplant. 
Maar die ze uit trotsheid zoeken 
door middelen, van Hem verboôn, 
dat zijn verkeerde kloeken. 1407 
Hoort Adam nu vast vloeken. 1408 
Nu spant vorst Lucifer de kroon. 
Och Adam, hoge ceder, 
hoe ploft ge dus terneder! 





{==188==} {>>pagina-aanduiding<<}

Vijfde bedrijf

lucifer, Asmodé


lucifer 
Zo vang' de rouwklacht aan. Geen zang heeft zulken aard. 1412 




asmodé 
Hoe wakker heeft deez' wacht zijn hofwacht nu bewaard! 1413 




lucifer 
Het gaat naar onze wens. Wij zijn dien hoek te boven. 1414 
O Asmodé, het rijk des afgronds wil u loven 1415 
en innehalen, op de schorre nachtklaroen. 1416 
Onz' hof wordt met tapijt van spinrag en feestoen 
van dorre blaên bekleed, om 't zegefeest te houwen. 
Wij kronen u ten vorst der oosterse landouwen. 
Gij steurde 't eerste feest der levenden en zult, 1420 
ten God der bruiloften van 't Oosten ingehuld, 
gemachtigd worden, 's nachts het bruiloftsbed t' ontsteken 
met geile vlammen en des bruigoms hals te breken 
waar hij gewonden legt in d' armen van zijn bruid. 



{==189==} {>>pagina-aanduiding<<}



asmodé 
Dat 's meer dan ik verdiende, Op uwen zegen sluit 
mij d' ijzren kroon om 't hoofd. Zij roeste, uw naam ter ere. 1426 




lucifer 
Waar steekt deez' jonge bruid, met haren nieuwen here? 




asmodé 
Zij dropen achter af, van schaamte en schrik gepraamd, 1428 
en slopen in een hol, mistroostig en beschaamd 
om hunne naaktheid: want nu zien ze eerst uit hun ogen, 
of andere ogen, loos beguicheld en bedrogen. 1431 
Zij weven schaamrood, om de schamelheid t' ontgaan 1432 
van hunne naaktheid, een groen web van vijgenblaên 1433 
om 't middenlijf: want wij hen bij de lokken sleurden 1434 
door braam- en doornenhaag en distelpunt en scheurden 
de witte zijde van hun eerste onnozelheid. 1436 
Dit zijn de slippen, vuil van stof en rood bespreid 
van slijk en sprenklen bloeds. Zij jammeren en krijten. 
Men hoort ze elkandere de schuld der misdaad wijten 
en vloeken. Eden galmt van jammerlijk misbaar. 
Mistroostige Adam krabt zijn aanzicht, rukt het haar 1441 
met lokken uit zijn hoofd en wekt de hofgeschallen, 1442 
uitschreeuwende: waartoe, waar ben ik toe vervallen! 
Ik gaf mijn bruid niet, maar mijn vijandin gehoor. 
Mijn vlees heeft mij verraên. Ik volgde een heilloos spoor. 
Een vuile snoeplust was de pijl die Eva griefde, 
en mij al teffens. Och, dit komt van vrouwenliefde. 1447 
Ik ben van mijne rib en eigen vlees verraên. 
De vrouwenliefde komt mij al te dier te staan. 

{==190==} {>>pagina-aanduiding<<}

Ik wou de vlag, in top gezet, uit trots niet strijken, 1450 
en God in wijsheid en in wetenschap gelijken. 
De hovaardij heeft mij bedorven en bekoord. 
Het spook des afgronds klampt mij met geweld aan boord. 
Ik voel en voer alree een oorlog in mijn leden. 
Het vlees wil anders dan de geest; verstand en reden 1455 
en wil, getaisterd van dien onverwachten smak, 
gevoelen al te spade een vreselijken krak. 1457 
'k Gevoel de jammeren van buiten en van binnen. 
Hoe kan men zulk een schâ herhalen en verwinnen! 1459 




lucifer 
Zo wordt mijn wraak verzaad. Nu triomfeert de hel. 
Dat mijn erfvijand zich nu were en wetten stell' 
om zulk een inbreuk van erflasteren te keren: 1462 
wij passen langer op geen hinderdam noch beren 1463 
van wetten en belofte en vreeslijk dreigement. 
Natuur legt onder, plat getreden en geschend. 
Al 't menselijk geslacht is mijn en errefeigen. 1466 
Het past niet langer op beloften noch op dreigen. 
De wil helt over van 't geboden goed tot kwaad. 
'k Wil kerken zaaien en altaren Hem ten smaad. 1469 
Men zal mijn beelden daar met mensenoffren eren, 1470 
en goud en wierook en bij 's afgronds godheid zweren, 
uit schrik voor straf. Ik schuif nu glimpelijk en vals 1472 
den oorsprong van het kwaad van mij op 's vijands hals. 
Laat al de wereld vrij van Adams erven krielen: 
uit zestig eeuwen bergt hij pas een handvol zielen. 1475 
Zo stijg ik, na mijn val, op enen hoger trap. 
Zoveel vermag de lust, een mondvol appelsap. 
Maar duiken we ene poos. Wij zullen met onze oren 

{==191==} {>>pagina-aanduiding<<}

den groten ommezwaai van 't eeuwig treurspel horen 1479 
uit Adams eigen mond. Nu loopt de treurrol af. 
Hij komt tot kennis van zijn misdaad door de straf, 
die d' overtreders op den hiel treedt. Hij loopt herwaarts, 1482 
bestorven om het hoofd en doods, dan weder derwaarts. 
De Beeldenvormer zag 't wanschepsel aan, en riep: 
Helaas, nu rouwt het Mij dat ik ooit mensen schiep. 1485 


adam, Eva


adam 
O duistere spelonk, ik docht in uwe naarheid 1486 
mijn smet en naakte schaamte en schande; voor de klaarheid 
des hemels en den glans van 't aldoordringend licht 
te dekken, maar vergeefs: geen hol, geen bos is dicht. 1489 
Ik word verraden van het wroegende geweten, 
dat overtuigt me. Een worm te diep in 't hart gezeten, 1491 
het overtuigen van 't beschuldigde gemoed, 
doorknaagt mijn ingewand. Waar zet ik mijnen voet 
om rust te vinden voor het barnen van mijn zinnen? 1494 
Och welk een onrust kraakt en knerst gedurig binnen 1495 
in mijnen boezem! Hoor, hoe giert het heen en weer, 1496 
getrokken van 't gewicht der misdaad, keer om keer. 
Hoe is mijn staat verkeerd! Ik dwaal gelijk de blinden 
En zoeke d' oude rust en kan ze nergens vinden. 
Zij vlucht gestadig voor en voor en wil niet staan. 1500 
Wat grijp ik naar de lucht? Hier is geen vatten aan. 1501 
Waar blijven d' engelen, de blijde feestgenoden, 
de wachters van den hof? Helaas, zij zijn gevloden. 
Nu zwijgt de bruiloftsgalm. De vooglenzang zit stom. 

{==192==} {>>pagina-aanduiding<<}

Geen reien juichen meer voor bruid en bruidegom. 
De hemelse bazuin houdt op het feest te groeten. 
De helse horen houdt nu aan met vreeslijk toeten. 




eva 
Wat komt u over? Zijt gij zinneloos, of dwaas? 1508 




adam 
Ik zie de spokerij en hoor het nachtgeraas 
rondom mij hene. Zie de razernijen klimmen 
van onderop en hoe ze ons dreigen en begrimmen. 
De nevel die 't gezicht benevelde, verdwijnt. 1512 
Nu zien we een ommegang van spook dat ons verschijnt. 1513 
Ik kan de rampen en het leed, bij u gebrouwen, 1514 
niet overzien, veel min op ene rij ontvouwen. 




eva 
Zo schuift ge uw eigen schuld alleen op mijnen hals. 




adam 
O oorzaak van mijn val en zoveel ongevals, 
hier uit te spruiten! Och dit komt van echtgenoten! 
Op zulk een voorwaarde is ons huwlijk niet gesloten. 




eva 
Met wat beding heeft dan uw hand mijn hand getrouwd? 




adam 
Dat gij, mijn noodhulp, trouw uw man handhaven zoudt. 1521 




eva 
Het voegt den man zijn vrouw godvruchtig voor te treden. 




adam 
Laat deez' gevloekte boom getuigen wie eerst Eden. 
durf schenden en zich aan 't verboden ooft vertast. 1524 



{==193==} {>>pagina-aanduiding<<}



eva 
De zwakke vrouwenkunne is van een lust verrast. 1525 




adam 
En uw vervloekte lust mij bitter opgebroken. 




eva 
Het voegt een manshoofd zich te houden onbesproken 
en stand te houden, zo het vrouwenbeeld bezwijkt. 




adam 
Gij smeet mij overstag. 




eva 
Rechtschapen vroomheid wijkt 1529 
om smeken, noch gevlei noch dreigen van een vrouwe. 
Schep moed: ik blijf uw troost, in 't nijpen van den rouwe, 
gelijk voorheen in weelde en 't opperste geluk 
en zal u nimmermeer bezwijken in den druk. 




adam 
Het is vergeefs getroost, deez' schade al t' onherhaalbaar. 1534 




eva 
Wat raad? De schepper schiep ons beiden niet onfaalbaar, 1535 
maar faalbaar en van een bouwvallige natuur. 1536 




adam 
Dus sleept de wellust van een ogenblik, een uur 
een lange keten na van rampen en verdrieten. 
Het lust me langer niet het leven te genieten. 
'k Verbeeld me, waar ik gaen sta, een bange dood. 
Zij grimt me lelijk aan. Och open uwen schoot, 
ontvang me, o aarde: want de lust is mij benomen. 
Ontvang me wederom. Ik ben van u gekomen. 
Dit lichaam komt u toe. De ziel verhuize en zoek' 

{==194==} {>>pagina-aanduiding<<}

een heimelijk verblijf, waar een verdiende vloek 
haar henevoere, want zij heeft des Hoogsten zegen 
misbruikt. Wat toeft de dood! Het leven is me tegen, 
de nare duisternis veel liever dan de dag. 
Mijn schande legt te naakt. Zo 't mij gebeuren mag 
te sterven, keer het niet. Laat u mijn dood behagen. 
Geen reden port u op het tijdig lijk te klagen: 1551 
want tijdig sterft hij, die niet meer te hopen heeft. 
Al is mijn leven kort, 'k heb nog te lang geleefd 
na zulk een heilverlies en kan niet meer verliezen. 
Wat slag van sterven staat mij 't reedste nu te kiezen? 
Van enen hogen berg af springen zonder schroom, 
of plompen in d'Eufraat en drijven met den stroom 1557 
en maalstroom recht in zee, ten aze voor de vissen? 
Ai vrouw, wat houdt ge uw man? Gij mocht me nutter missen 1559 
dan houden: want de zon, die 't hoofd haast onderhaalt 
en naar de westkim spoedt, is lang voor mij gedaald. 
Mijn ogen schuwen 't licht. Ontsla me, ik overleefde 1562 
het zegenrijke lot, mij toegelegd en streefde, 
van hovaardij vervoerd, te welig en te steil, 
en boven 't menselijke eens vastgestelde peil. 
Zo most ik billijk in 's doods afgrond nederstorten. 1566 




eva 
Waartoe vervalt ge? Wilt ge u zelven 't leven korten, 
en mij, een droeve weeuw, verlaten? Ben ik niet 
uw eigen vlees en been? 




adam 
Ja, 't vlees, dat mij verried, 
verleidde, o valse tong, met slangengift bestreken! 




eva 
De slang verleidde mij door hare boze treken. 1571 



{==195==} {>>pagina-aanduiding<<}



adam 
Gij zijt de boze slang, die mij den doodsteek gaaft. 




eva 
Waar blijft uw hoog vernuft, dat naar de starren draaft? 
Waar is het helder licht van uw verlichte reden? 
Indien mijn tranen en ootmoedige gebeden 
u niet bewegen, zo vergun me, op mijn geklag, 
dat ik aan uwe zijde en teffens sterven mag: 
want 't lust me zonder uw genootschap niet te leven. 
'k Ontken geenszins dat ik dit misdrijf heb gesteven, 1579 
mijn snoeplust u vervoerde in dezen droeven staat. 1580 
Zo laat ons samen dan de schuld van zulk een kwaad 
ook boeten. Woudt ge door de doodschuld mij behagen? 1582 
'k Zal haar verdiende straf gewillig leren dragen. 1583 
Daar is mijn hand. Ik ben de dood getroost. Vaar voort. 
Nu suf niet langer. Tree mij voor. Nu sta uw woord 1585 
als een rechtschapen man. Geen dood zal mij vervaren 
te ploffen van een rots, of in de zoute baren 
te plompen, hand aan hand. Ik trouwde deze hand. 




adam 
Och liefste, 't is mijn schuld. Mijn troost, mijn waardste pand, 
ik wil mijn leven, u ter liefde, nog verlengen. 
Wis af deez' tranen, die de bleke blaên besprengen 
van uwe kaken. Zet uw edel hart gerust. 
Schoon hier geen levenslust meer overschiet, nog lust 
mij 't leven om uw gunst en aanschijn, mijn getrouwe. 
Gij zult niet, in den schijn van ene weduwvrouwe, 
den eersten bruiloftsdag beschreien en alleen 
en doods en hangends hoofds, op enen kouden steen 
gezeten, klagen dat uw mart, van rouw verwonnen, 
de handen aan zichzelf mistroostig heeft geschonnen. 
'k Wil mijn mistroostigheid intomen en al stil 
verwachten 't uiterste en wat hierop volgen wil. 



{==196==} {>>pagina-aanduiding<<}



eva 
Wat hoor ik daar? Een storm begint hier op te steken, 
de donkre en zwangre lucht ontstuimig uit te breken. 1603 
De bladers ruisen uit vier hoeken heen en weer. 
De bulderende wind smijt bos en bomen neer. 
Het aardrijk davert, dreunt en loeit en huilt van onder. 
Het bliksemt blik op blik. Op 't weerlicht rolt de donder 1607 
de donderkloten door de wolken slag op slag 1608 
en d'avondschaduw jaagt den ondergaanden dag. 




adam 
Hoe beeft het hart van schrik! Hoe sidderen mijn leden, 
van ene kille koorts en doodschrik hard bereden! 
Mijn haren rijzen. Al het bloed trekt snel bijeen. 1612 
D'alziende rechter, om het gruwzaam overtreên 
van zijn gewijde wet, te trots getergd tot toren, 
genaakt. Waar vluchten wij? Hij komt en laat zich horen. 
Mijn liefste, vlucht met mij ten bos in, waar nooit zon 
haar aldoordringend licht en stralen schieten kon. 
Geen web van vijgenblaên kan onze naaktheid kleden. 
De hartenkenner ziet, van boven tot beneden, 
van top tot teen, niets heels aan lichaam en aan ziel. 1620 
Hoe kort treedt 's hemels straf het misdrijf op den hiel! 
Duik onder, liefste, ik zal u met mijn schaduw dekken. 
O lust! O appelboom! O schande! O lastervlekken! 
O bos, bedek ons, zo uw schaduw iets vermag! 
Het hoog gerecht verschijnt. O droeve bruiloftsdag! 


uriël, Adam, Eva


uriël 
O Adam, Adam, hoor. Waar loopt ge u nu versteken 1626 
in naren schaduw? Meent ge in schaduw uw gebreken 1627 

{==197==} {>>pagina-aanduiding<<}

en smet te schaduwen voor Gods alziende licht? 
Geen diepe nachtspelonk, geen hol, hoe naar en dicht, 
kan u verbergen, voor d' Oneindigheid, gevonden 1630 
in hemel, aarde en zee en grondeloze gronden. 
'k Verdaag u in Gods naam. Verschijn, verschijn terstond. 1632 
De Vader, die u schiep en aan zijn wet verbond, 
verdaagt u. Waarom vlucht ge uw Schepper, uwen Vader? 




adam 
O stem, 'k gehoorzaam u, vergeef me, ik kom u nader. 1635 
De voorbô van uw komst in 't godgeheiligd woud, 
het schriklijk onweer, dat uw majesteit ontvouwt, 
verbaasde hem, die, naaktgeschapen, zich moet schamen, 1638 
uit ootmoed en ontzag, die 's mensen plicht betamen. 




uriël 
Wie openbaarde u toch deez' naaktheid, al te naakt? 
Heeft ook uw mond de vrucht der kennisse gesmaakt? 
Beken de misdaad vrij. Ontzie ze niet te noemen. 1642 
Verschoon uw schuld niet, want hier baat nu geen verbloemen. 
O trouweloze, durft ge alleen om 't ooftgenot, 
op doodstraf u verboôn, ontwijden 't hoog gebod? 




adam 
Het is mijn schuld niet, maar de liefelijke woorden 
der vrouwe, mij van u ter hulp gegund, bekoorden 
mijn oren en het hart; de boomvrucht en haar verf 
mijn ogen; en den mond, helaas, tot mijn bederf, 
te smaken: uit de vrouw is mijn bederf geboren. 1650 




uriël 
O vrouw, ter noodhulp van uw wedergâ gekoren, 
wat voerde uw zinnen tot deez' wederspannigheid? 



{==198==} {>>pagina-aanduiding<<}



eva 
Een slang, Gods schepsel, heeft mijn simpel hart verleid, 
den appel in den mond gesteken na 't bekoren. 




uriël 
O hofslang, listig dier, gevoel nu 's Hoogsten toren. 
Gij zult voortaan, gehaat van allerhande vee 
en dieren, op uw buik voortkruipende, geen vreê 
noch rust gevoelen en in uw spelonk gedreven 
het ganse leven lang, bij aarde, uw voedsel, leven. 
Het hoog gerechte zal een onuitblusbren haat 
ontsteken tussen u en tussen 't vrouwenzaad, 1661 
dat u het hoofd verplet; hoewel gij, bits in 't wrijten 1662 
en wederstreven, dit durft in de hielen bijten. 
O vrouw, die uwen man bedriegelijk verried, 
gij zult geen ende zien van 't nakende verdriet 
in dracht en barensnood en een slavin verstrekken, 1666 
van Adam, uwen here, en zijnen wil voltrekken. 
En gij, die haren stem gehoor gaaft boven God, 
in 't smaken van de vrucht en schenden van 't verbod, 
zult zweten onder 't juk des arbeids, vol misnoegen. 
Het aardrijk, nu gevloekt, vergeldt den last van 't ploegen 
en zaaien menigwerf met onkruid, stro, en kaf. 
De doorn en distel stikt het zaad, dat d' akker gaf, 
totdat ge, nat bezweet, verkeert in stof en aarde, 
begraven in den schoot der moeder, die u baarde. 1675 
Opdat ge midlerwijl gevoelt in 't aards gekwel 
hoe d' Opperste het recht beneên genade stell', 
zal uwe wedergâ nakomelingen baren, 
God uw gezondheid en beschaamdheid nog bewaren 1679 
en 't lichaam dekken met de warme schapenvacht. 
Nu fluks ten hove uit. Fluks gij Cherubijnenwacht, 
Gods hoftrawanten, komt en past u trouw te kwijten. 1682 
Verjaagt de ballingen, verjaagt dit paar bandijten 1683 

{==199==} {>>pagina-aanduiding<<}

ten paradij ze uit. Gaat, bewaakt den gouden boom 
van 't leven. Houdt gestreng de dertle lust in toom 
met scherpe zwaarden, die van gloed en vlamme blaken, 
opdat geen ballingen de vrucht des levens smaken. 1687 




eva 
O welk een brand ontsteekt het ganse paradijs 
en weidt de bomen af! Nu zwijgt de bruiloftswijs. 1689 
Nu schrikken teffens al de vogels en de dieren. 
Zo past het u en mij de bruiloftsfeest te vieren 
met deze fakkelen. Och lief, waarheen, waarheen? 1692 




adam 
Het is geen dralens tijd. De geest, die ons verscheen 
schijnt geen Uriël, maar God zelf, wiens wet wij braken 
om boven 's mensen peil tp steigren in de daken 1695 
des hemels, boven God, in wijsheid en in macht. 
Een reukeloos bestaan heeft ons ten val gebracht. 1697 
Helaas, wie onderstut mijn twijfelende stappen? 
Mijn weergade, onderstut me in droeve ballingschappen. 
De benen sidderen. Het is hoog tijd te vliên. 
Wij scheiden, zonder hoop van immer u te zien, 
o lusthof paradijs! O schoot van onz' geboorte! 
Wat baat het ommezien! Ons wordt geboôn deez' poorte 
te ruimen, om een dorre en dorstige landouw 
te zoeken, in ellende. O knagend naberouw, 
o zwetende arrebeid, o endeloze ellenden! 
Geleidt me, volgt me na, met hele kommerbenden. 1707 
Hier heeft de zomer uit. De winter klampt me aan boord. 
Gods slagzwaard volgt ons op de hielen. Spoên we voort. 


uit
    

    

{==200==} {>>pagina-aanduiding<<}


{== afbeelding 
	
==} {>>afbeelding<<}
    



{==201==} {>>pagina-aanduiding<<}

Noah,


of


Ondergang der eerste wereld


Treurspel

tantaene animis coelestibus irae 

{==202==} {>>pagina-aanduiding<<}





{==203==} {>>pagina-aanduiding<<}

Den weledelen here Ioan de Wael, here van Ankeveen. 

 1
Indien een treurspel, naar de maat van zijnen nadruk groot geacht wordt, 1
 2
zo zoude Lucifer d' eerste plaats, Adam in ballingschap de tweede, en
 3
Noah, of d'ondergang der eerste wereld, de derde plaats bekleden. Luci- 4
fer en zijne aanhangelingen vervielen, uit hunnen zaligen staat in eeuwige
 5
ongenade, zonder hope van verzoeninge; Adam en zijne nakomelingen in
 6
de verdoemenisse, met hope van herstellinge, door de belofte des toeko- 7
menden verlossers. De rechtvaardige Noë bleef behouden, toen de ganse
 8
wereld, hardnekkig in hare misdaad, kwam te smoren, uitgezonderd boet- 8 9
vaardigen, die van naberouw getroffen, hunne schuld bekenden en door
 10
de zuivering van smette in den kerker, op den troost en het verschijnen des 10
 11
verlossers met groot verlangen hoopten. Sint Peter, de prins der apostelen 11
 12
en Christus' stedehouder, stelt Gods rechtvaardigheid ten toon in den
 13
afval der wederspannige engelen; Sint Paulus in den val van Adam en 13
 14
Adams nakomelingen. Sint Peter gedenkt in beide zijne brieven den 14
 15
wereldvloed, in Noahs tijd; gelijk voor hem deszelfs leermeester, Jezus 15
 16
Christus, zijne onverwachte toekomste, ten jongsten dage, gelijkt bij de
 17
bedorven eeuw van Noë, toen de mensen bruiloften en banketteerden tot- 18
dat, Noë in d'arke getreden, de wereldvloed hen altesamen verdelgde.
 19
Syrach hadde Noë voorhenen onder de naamhaftige voorvaders gesteld 19
 20
om 's mans volkomenheid en rechtvaardigheid, waarom hij, van boven
 21
begenadigd, voor den watervloed beschermd bleef en de belofte ontving
 22
dat de mensen namaals niet door het water zouden uitgeroeid worden. 22

{==204==} {>>pagina-aanduiding<<}
 23
De schrijver aan de Hebreeën voert Noë, den bouwheer der arke, onder 23
 24
de gelovigen in de triomfe des geloofs om. Moses' onfaalbare historie, al 24
 25
den aardbodem door gespreid, bestelde den dichteren, en onder meer 25
 26
anderen Ovidius, stof om den watervloed van Deucalion hier op te bou- 26 27
wen. Josefus gewaagt hoe d' Armeners den berg, waarop d'ark kwam te 27
 28
rusten, Apobaterion of uitgang noemen; daar de landzaten, te zijnen
 29
tijde, nog het overschot der arke toonden. Hij getuigt hoe Berosus, een 29
 30
Chaldeeuws historieschrijver, omtrent driehonderd jaren voor het jaar
 31
der verlossinge levende, aantekent, gelijk meer andere ongriekse pennen,
 32
den wereldvloed, voor koning Ninus' tijd bekend. Philo meldt in Moses' 32
 33
leven mede den wereldvloed, gelijk ook Nikolaus Damascenus. Plutar- 33 34
chus verhaalt uit bekende fabelen hoe Deucalion - versta hier Noë bij -
 35
gedurende den watervloed een duif opschoot, die in d'arke wederkeerde 35
 36
en weder uitgelaten achterbleef. De schrijver van de orakelen der Sibyllen 36
 37
verhaalt den watervloed, en het rusten der arke op den berg Ararat, doch
 38
t' onrecht in Frygië gesteld. Een overoud verleider, Apelles genoemd, leer- 38 39
ling van zijnen godlozen meester Marcion, en verwaand genoeg, pogende
 40
Moses' zuivere bladen hierin hunnen luister te benemen, gaf den oudva- 41
deren, inzonderheid Origenes, stof, onder andere punten, te handelen van
 42
het begrijp, en de maat der arke, kwalijk en averechts bij zulke dwaal- 42

{==205==} {>>pagina-aanduiding<<}
 43
geesten opgevat; maar het windig opgeven van zijne gezochte schijnrede- 43 44
nen werd met pit van gezonde reden rustig gestuit en teruggegekaatst. De 44
 45
heilige oudvader Cyrillus stopt den afvalligen Juliaan, het heidendom
 46
pogende in te voeren. Moses en Christus, als verleiders af te malen, den
 47
lastermond, met getuigenissen van Abydeen en Alexander Polyhistor, be- 48
vestigende hoe Xisuthrus - versta Noë - zich met dieren en vogelen in
 49
d'arke begaf en uit opgeschoten vogelen vernam dat de watervloed op- 50
hield. Epifanius zegt dat ze de vrouw van Noë Pyrrham noemden. Ook 50
 51
melden Diodoor en Plinius niet duister van dezen watervloed. Inzonder- 51 52
heid Luciaan, het hoofd der godslasteraren, die op den naam van Deuca- 52 53
lion heel breed gaat weiden en alle omstandigheden, bij Moses gemeld, 53
 54
waarneemt, gelijk hij ze zelf uit den mond der Grieken hoorde. 54
 55
Onaangezien zulk ene overeenstemminge van onfaalbare en geloof- 55 56
waardige getuigen, vrienden en vijanden, rustten d'ongodisten nooit (om
 57
het wroegen van hun overtuigd geweten te paaien en gelijk het redeloze 57
 58
vee, zonder hoop op d'onsterflijkheid, heen te sterven) de heldere waar- 59
heid van profeet Moses' historie, als een verzierd fabelwerk te wederspre- 59 60
ken en beschimpen.
 61
D' opperste wijsheid, kennende de bedorvenheid en krankheid der
 62
mensen, en de listen en lagen des satans, die, als een brullende leeuw, hen 62
 63
omringt, en poogt te verslinden, zoekt doorgaans in de gewijde bladen 63
 64
elk van het kwaad af te trekken en tot het goed te brengen, door voorbeel- 65
den van straffe en vergeldinge hechtende aan zijne geboden en verboden, 65
 66
beloften en dreigementen. Zo kan het dan niet anders dan stichtzaam
 67
geschat worden voorbeelden van Gods rechtvaardige oordelen, ten nut-
{==206==} {>>pagina-aanduiding<<}
 68
ten spiegel der aanschouweren, openbaar ten toon te stellen om 't een en
 69
't ander uit te werken. Op dit betrouwen voere ik dit werk, hoedanig het
 70
zij, ten treurtonele, onder de schaduwe van uwen naam en titel, hopende 70
 71
dat het bij uwe heusheid ten goede zal geduid worden en ik blijven 71
 72
Uw weled. ootmoedig dienaar
 73
j.v. vondel.



{==207==} {>>pagina-aanduiding<<}

Inhoud

 1
Adam, eerste aartsvader, en stam der geslachten, spreidde zich uit in twee
 2
takken, Kain en Seth. Deze, in hunne telgen aanwinnende, bouwden de 2
 3
wereld. De zonen van Seth, bekoord door de schoonheid en bevalligheid
 4
van Kains dochteren, traden met haar in beddegenootschap, teelden enen
 5
aard van reuzen en geweldenaren en vervielen door deze ongelijke ver- 6
menginge tot allerhande godeloosheid, verlieten den heiligen wandel van
 7
Seth, Enoch, Henoch en offeranden en altaren, bedreven overspel en 7
 8
bloedschande, misbruikten zusters en moeders en nog erger, zonder
 9
onderscheid, verdrukten onschuldigen door geweld en wapens en mest- 10
ten zich met bloei en roof der nageburen. Aartsvader Noë, Lamechs zoon, 10
 11
het enig voorbeeld van godvruchtigheid en boetgezant, kantte zich met
 12
leraren en dreigementen vergeefs hiertegen. Toen der mensen boosheid de 12
 13
lankmoedigheid des Allerhoogsten hardnekkig misbruikte en het ten les- 14
te Gode verdroot, bouwde Noë door last van hoger hand ene ark, verga- 15
derde hierin viervoetige dieren en vogels, van elk slag bij paren en begaf
 16
zich endelijk, met zijne echtgenote, drie zonen en hunne vrouwen, in dit
 17
gebouw, van God achter hem toegesloten, waarop de wereldvloed, door
 18
het opbersten des groten afgronds, en d'opgezette sluizen des hemels en 18
 19
gedurigen slagregen veertig etmaal aangroeiende, zich vijftien ellen bo- 20
ven alle bergen verhief, en mensen en dieren teffens verdelgde.
 21
Het toneel is voor Reuzenburg, aan den voet van Kaukasus, en den 21
 22
hoek van het cederbos, in het gezicht van Noahs timmerwerf. Het treur- 23
spel begint voor den opgang en endigt met den ondergang der zonne.



{==208==} {>>pagina-aanduiding<<}

De tonelisten


apollion, de koning des afgronds

noë, de boetgezant en bouwheer der arke 

rei van engelenwacht

de bouwmeester der arke

achiman, de grootvorst van het Oosten 

hofmeester } ambtenaars van Achiman

aartsherder } ambtenaars van Achiman

urania, de grootvorstin van het Oosten

joffers

cham } Noahs drie zonen

seth } Noahs drie zonen

jafed } Noahs drie zonen

uriël, gerechtsengel





{==209==} {>>pagina-aanduiding<<}

Eerste bedrijf



apollion 
Hier steigre ik, koning van den nacht, Apollion, 1 
uit 's aardrijks navel, eer d' in arbeid gaande zon, 2 
het daglicht barende, uit de kim kome opgestegen. 
Mijn stinkende adem is alree den hemel tegen, 4 
die schuw van helsen stank, de starren trekt omhoog; 5 
dewijl mijn zwavelkeel, den starrenlichten boog 6 
met smook bezwalkende, berooft van zijnen luister. 
Mijn blikken branden als twee kolen in het duister 
en dikke duisternis, met enen roden gloed. 
De pekstok blaakt en stut mijn twijfelenden voet. 10 
Waar ik den grond betree, het gras en bloemen kwijnen 
en 't ongedierte vlucht naar wouden en woestijnen. 
Daar rijst het vlotgevaarte, op Noahs timmerwerf 13 
na honderd jaren tijd volbouwd, om in 't bederf 14 
des mensdoms énen man en zijn gezin te bergen; 
rechtschapen stof, om onze almogendheid te tergen. 16 
Waartoe getoefd? Vaar voort: wat houdt ge langer stand? 17 
Steek met dien pekstok fluks dat zeegeweld in brand. 18 
Vaar voort, mijn helse stoet, steek aan, gij kunt niet dolen. 19 
Laat branden voor den wind en warm u bij de kolen 
van 't cedren balkwerk. Is de worm voor 't hout vervaard, 21 

{==210==} {>>pagina-aanduiding<<}

verrot het in geen lucht, de gloênde pekstok spaart 22 
geen cedren planken, dicht en hecht met werk gedreven. 23 
Het pek en werk zal vuur en vlamme voedsel geven. 
Al 't heir des afgronds met ontvouwen krijgsbanier 
wil dansen, klauw aan klauw, op zulk een zegevier; 
en Noë, Lamechs zoon, die 't water woude ontvluchten 
op dezen vlotbalk, zal bedrukt en troostloos zuchten, 
als d' arbeid van ene eeuw gezwind tot as verteert. 29 
Maar deze hoop is wind. Een wacht van geesten keert 30 
den stokebrand van 't vlot, dat anders, lang verbarrend, 31 
d' opgaande vlam voor wind zou drijven naar 't gestarrent. 
Verdoemde spoken, helpt ons raden; zet u kant. 33 
Hier rijst het cederbos, tot onzen dienst geplant. 34 
Gij kunt hier in 't verschiet van 't bos 't gevaart zien steigeren 35 
en zoveel velds beslaan. De cederbomen weigeren 
ons gene schaduwen, in 't opgaan van den dag, 
om stil te schuilen. Wat de schaduwe vermag, 
dat leerde u Adams hof, waar draak en duizend spoken 39 
en grijnzen van de hel zich legerden en doken, 40 
totdat hun aanslag wierd zeeghaftig uitgevoerd, 
een oorlogszege, die den aardboôm nog beroert. 
De zestien eeuwen en nog zesenvijftig jaren 43 
zijn sedert, roemt vrij, niet onvruchtbaar heengevaren 44 
en nu verwacht de dag den inbreuk van veel wee, 
die 't aardrijk zetten zal in ene bare zee. 46 
D' aartsvader staat gereed, met zijnen baard vol statie 
den boezem dekkende, de jongste predikatie 

{==211==} {>>pagina-aanduiding<<}

te sluiten. Houdt u stil in 't ronde hieromtrent 49 
en past uit enen mond zijn schriklijk dreigement 50 
zo na te bauwen met een bosgalm dat de wateren 
en bos en berg en dal eens lachen dat ze schateren, 
beschimpen 's mans gejank en rouwklacht en geween 
en tranen, bigglende langs kin en boezem heen. 
Door vrouwenlist werd eerst de man in 't net getogen. 55 
Men bezige deez' kunne en leegre zich in d'ogen 56 
van Kaïns dochtren en beschiete uit haar gezicht 57 
het hart der reuzen, schoon het voor geen wapen zwicht. 
Nog moet de grootvorst zelf voor 't joffrentimmer buigen, 59 
en heur naar d' ogen zien. Wij hoeven geen getuigen 
te zoeken: d' uitkomst heeft doorgaans genoeg geleerd 
hoe wellust over al de wereld triomfeert. 
Zij plantte haren stoel op Reuzenburg, gehouwen 
uit klaren marmersteen, in Kaukasus' landouwen: 
want sedert 's hemels wraak den eersten vader dreef 65 
uit Eden met een zwaard van bliksemstralen, bleef 
deez' wereld ongeschend van uitgebraakte vloeken. 
Hier vindt de snoeplust al wat 's mensen lust loopt zoeken, 68 
lusthoven, beemden, beek en bronnen in het rond. 
De vruchten druppen van de takken in den mond, 
en smilten op de tong. De vogels kwinkeleren. 
Het dansen, spelen, het gedurig banketteren 
en bruiloften gaat hier het ganse jaar in zwang. 
Men bindt de zielen aan geen wetten en bedwang 
van Enochs voorbeeld, of geboden en verboden. 

{==212==} {>>pagina-aanduiding<<}

De blijdschap kort den tijd, godinnen scheppen goden. 76 
Een reuzenafkomst trotst het hemelse gezag. 77 
Al wat ze met den boog en 't zwaard bereiken mag 
dat 's recht; het wapenrecht schept braven en landsheren. 79 
De grootvorst van het Oost, met geen geweld te keren, 80 
Achiman, Enaks zoon, de wereld door gevreesd, 
besloot op dezen dag hier 't jaargetijdig feest 
der grootvorstinne met een statie in te kleden 83 
van d'allermachtigsten, in dienst van 't hof getreden. 
Hier zal niets mangelen aan pracht en overdaad. 85 
De Ganges, Indusstroom, de Tiger en Eufraat, 
gedwongen, moeten hem voor hunnen leenheer kennen. 
De vogel feniks eert met schitterende pennen 88 
de kroon van Oostenrijk, geheiligd aan dit hoofd, 89 
om welks baldadigheid te voên al 't aardrijk slooft 90 
en met gebogen kniên schenkages komt vereren. 
Maar ginder wil de zon de schemering braveren 
en opgaan: laat ons, eer haar fakkel uit de kim 
den aardboôm toelichte, ons verbergen in de schim 94 
van 't hoge bos. Hier komt de aartsvader aangetreden 
met zijnen krommen staf, om tranen en gebeden 
te storten. Duiken we in dien schuilhoek voor den dag 97 
en luistert, achter mij, naar 's grijzaards weegeklag. 




noë 
Daar komt het morgenlicht gevaren 
als een heraut uit Gods palais, 

{==213==} {>>pagina-aanduiding<<}

om 't mensdom voor de leste reis 101 
te wekken, of hen God wou sparen. 102 
Zij leggen in den eersten droom 
en slaap, tot over 't hoofd verzopen. 104 
Hoe kunnen ze op genade hopen, 
zo 't hart blijv' hollen zonder toom! 
Zij luisteren naar geen vermanen, 
in wrevelmoedigheid te trots, 
en, harder dan een ijzren rots, 
nog nooit vermurwd door mijne tranen. 
Genade, o Vader, kan 't geschiên, 111 
geef uitstel: of ze zich berieden, 112 
om dien gedreigden vloek t'ontvlieden, 
en naar hun hielen om te zien. 114 
Het water rijst allengs van onder 
ten grond uit, in zo menig dal, 
een voorbô van den waterval, 117 
gereed te volgen op den donder. 
Het dreigen stapt vooruit; dan kraakt 119 
de slag het bekkeneel van boven, 120 
dat geen waarschouwing wil geloven, 
eer d'Allerhoogste 't onweer slaakt. 122 
De boosheid is in top gewassen 
met 's mensdoms aanwas dag en nacht. 124 
Hier wil de grootvorst d' Oppermacht 
en haren hogen troon verbassen. 126 
Ik vinde langer stof noch reên 127 
om Gods lankmoedigheid te rekken 
en 's mensen gruwzaamheên te dekken, 
die schreien door de wolken heen. 
Dit lichaam schijnt een dor geraamte, 

{==214==} {>>pagina-aanduiding<<}

gekrenkt van vasten en verdriet. 132 
De hemel hoort mijn voorbeê niet. 
Ik sla mijne ogen neer van schaamte. 
Genade, o oorsprong van genâ! 
Vergeef ons toch dit langzaam bouwen, 136 
of u het opzet mocht berouwen, 137 
al komt boetveerdigheid zo spa. 
Gedenk hoe 's volks natuur den zegen 
in hunnen grootvaêr eerst verloor 140 
en, door zijn misdaad van uw spoor 
gedwaald, dien zielkrak heeft gekregen. 
Verhoor de voorbeê van uw knecht. 
Genade, o Vader, en geen recht. 




rei van engelenwacht 
Eerste Zang 
Wij schaduwen met gouden pennen 145 
de treden van 
dien vromen man, 
gewaardigd God alleen te kennen; 
terwijl alle andren, van dit licht 149 
versteken, dwalen 
in duistre dalen, 
en slaan als dieren hun gezicht 
van God op tijdelijke dingen, 153 
die snel vergaan 
beneên de maan, 155 
den spiegel der veranderingen. 
Verbasterden van 's levens struik, 157 
waar vindt men 's levens recht gebruik! 

{==215==} {>>pagina-aanduiding<<}

Eerste Tegenzang 
In enen is dit goed gebleven; 
al 't overschot 160 
gedwaald van God 
en 't heilig voorbeeld, hun gegeven. 
Wat leeft, helt over tot hef kwaad. 
Schoon Eve in 't ooste 
zichzelve troostte 
in Seth, nog groeide Kaïns zaad. 166 
En Henoch zag den sleep der kinderen, 
al 't aardrijk door, 
het heilig spoor, 
verlaten en de deugd verminderen. 
Dat viel hem bitter als de dood. 
Hij klaagde God omhoog zijn nood. 
Tweede Zang 
Wat baat, sprak hij, uw beeld de reden, 
zolang uw beeld 
van reên verscheelt, 175 
en dat geschenk niet wil besteden? 176 
Ik leraar elk, wie hoort naar mij! 177 
Elk leeft ontuchtig 
en ongodvruchtig. 
Mijn lering schijnt een razernij. 
Zij schimpen met uw offerere 181 
en offervier. 
Wat blijve ik hier! 
'k Hoor smaad waar ik trie wende en kere. 
Indien mijn wandel u behaag', 
verlos me, o Vader, van deez' plaag. 

{==216==} {>>pagina-aanduiding<<}

Tweede Tegenzang 
De Vader ziet op Henochs klagen 
uit 's hemels troon. 
Wij, 's hemels boôn, 
verschijnen hem terstond en dragen 190 
dien trouwen dienaar, God ten prijs, 
als op een wagen, 
door wind en vlagen, 
in 't eeuwig bloeiend paradijs. 
Daar sluimert d' aangevochten veilig, 195 
totdat hij weer 
opwake, en keer', 
verzelschapt met een groten heilig. 198 
Nu slaan we aartsvader Noë gâ. 
Hij volgt in 't leerambt Henoch na. 200 
Toezang 
Aartsvader Henoch, van beneden 
omhoog gevoerd, gij zet uw treden 
op rozen in dien rozengaard 
van rust, waar u geen last bezwaart. 
De wereld haat Gods uitgekoornen. 
Hier treedt godvruchtigheid op doornen 
en distels dat de voeten bloên. 
Het ruisen van de watervloên 
getuigt alree hoe duizend stromen 
vanonder opgeborreld komen. 
De voeten worden nat en vlot 211 
en luistert niemand nog naar God! 





{==217==} {>>pagina-aanduiding<<}

Tweede bedrijf

bouwmeester, Achiman


bouwmeester 
Achiman, grootvorst, op het rijkste begenadigd 
van vrouw Nature, en die uw heerschappij verdadigt 214 
met wapenen, daar staat mijn werk in top volbouwd. 
De leste nagel is geklonken aan het hout. 
Indien de Hoogste Macht uw reuzenkracht wil temmen 
door enen watervloed, berei u om te zwemmen 
of een gehele zee te drinken, want gij hoort 
hoe 's hemels almacht op het aardrijk is gestoord. 220 




achiman 
Bouwmeester van 't gebouw, waaraan veel jaren zweetten, 
hoe groot is 't van begrijp, met uwe maat gemeten? 222 




bouwmeester 
Driehonderd ellen lang en dertig ellen wijd 223 
en vijftig hoog. De deur, waardoor men binnen schrijdt, 
staat midden in de zij, de venster boven. Binnen 
valt ruimte om daar verblijf en ook gerief te vinnen: 226 
drie zolderingen, een omhoog en een omlaag, 227 
en een in 't midden, om t' ontschuilen zulk een plaag. 




achiman 
Gij hebt naar uw vernuft dit dus bekwaam geoordeeld? 



{==218==} {>>pagina-aanduiding<<}



bouwmeester 
In 't bouwen volgde ik stipt des ouden vaders voorbeeld, 
een tekening, waarin men niets bestraffen kan. 231 




achiman 
En hoe behaagde uw werk in 't end den ouden man? 




bouwmeester 
Volkomen, want hij heeft dien arbeid rijk vergouden 233 
en zoveel schimp, geleên terwijl mijn knechten bouwden. 234 




achiman 
Verdroegt ge met geduld dien dagelijksen hoon? 




bouwmeester 
Wij kreunden 't ons niet eens en wrochten slechts om loon. 236 




achiman 
Wie wil hij bergen voor der waatren ongenade? 




bouwmeester 
Gedierte en vogel, van elk slag de wedergade 238 
en gade, opdat ze weer aantelen op haar tijd. 
Wij zien ze alree gescheept en voor gevaar bevrijd. 
Ik zag mijzelven blind, toen ze alle in orde samen 241 
bij paren herwaarts aan, gelijk gedagvaard, kwamen, 242 
uit vier gewesten. Dit heeft zeven dagen lang 243 
geduurd. Nu rusten ze in 't volbouwde slotbedwang. 
Hij schaft ze nooddruft naar den eis en spijs en voeder 245 
en drank en onderhoud, gelijk een trouw behoeder: 
want eer ze aankwamen uit gebergte, bos en veld, 
had zijn voorzienigheid dien voorraad al besteld. 248 



{==219==} {>>pagina-aanduiding<<}



achiman 
Verneemt men genen strijd van duiven, raven, gieren, 249 
van leeuwen, luiperden en tamme en wilde dieren, 
en ongelijken aard, beschaduwd van één dak? 
Gedoogt de wolf het lam? En zit de tiger mak? 




bouwmeester 
Der dieren koning, die de wouden plag te vullen 
met ijslijkheên, weet hier van briesen noch van brullen. 
De draken nemen geen venijn op hunne tong. 
De slangen sluimeren, gekronkeld in een wrong. 
Indien de beer besta te grimmen en te gillen, 257 
d'oudvader weet hem fluks met een gezicht te stillen. 258 
'k Begrijp niet door wat kracht in dit benauwde kot 
de wreedheid staat verbaasd en hoe één mans gebod 260 
deze onvernuftige en verslindende naturen, 
alleen met enen wenk gebreideld, kan besturen. 262 




achiman 
Hoe draagt zich Lamechs zoon, in wandel, spijs en dracht? 263 




bouwmeester 
Gestreng en elk ten schimp. De ganse wereld lacht 
wanneer hij met een kleed van kemelshaar, geslagen 265 
om 't lichaam, henestapt door koude en regenvlagen. 
De zonen vlochten hem van biezen een matras, 
om 's nachts te rusten of te waken op zijn pas 268 
in een spelonke, waar de gade om zeven dagen 
haar weergade eens genaakt, en nog op 's mans behagen. 270 
Zodra de wakkre haan den midnacht innekraait, 271 

{==220==} {>>pagina-aanduiding<<}

de zon van 't noorden naar de zuidas 't aanzicht draait, 
verrijst de vader, schuw van 's levens tijd te korten 273 
met slapen, om voor God zijn nachtgebeên te storten, 
voor ons te bidden en te lozen zucht op zucht. 
Men zag hem menigmaal ophangen in de lucht 276 
van d'aarde, uit ijver diep verrukt in zijn gedachten, 277 
en enen glans om 't hoofd, gemat van jammerklachten, 278 
om d'onbekeerzaamheid der mensen, jarenlang 
gewaarschuwd voor den haast aanstaanden ondergang 
van al wat adem schept, hetwelk zij traag geloven. 




achiman 
Onnoozle droefheid! Kwam het hartenwee dan boven? 282 




bouwmeester 
Al wat den ouden man, gelijk een molensteen, 
op 't hart legt, jammert hij, in 't barnen der gebeên, 284 
met zilte tranen uit, die langs de kaken rollen. 
Dan ziet men d' ogen rood bekreten en gezwollen, 
een groef van tranen doorgelekt op elke wang, 
het aanzicht, in een kreuk van rouwe bleek en bang 
bestorven en te vroeg gerimpeld en gebroken. 289 
De wenkbrauw hangt op 't oog, verslapt en traag geloken 290 
ten slaap en 't vasten put al 's lichaams krachten uit. 




achiman 
De bouwheer openbaarde u 't opperste besluit? 




bouwmeester 
Gedurig, en bleef ons nooit les en lering schuldig. 
Bijwijlen wrong hij bei de handen ongeduldig 

{==221==} {>>pagina-aanduiding<<}

en strooide troosteloos zijn klachten in den wind. 
De rotsen bauwden 't na, en galmden: Zijt ge blind, 
verstokt, versteend! Waakt op: de vloed wil u verrassen. 297 
Verlaat u op geen kracht noch zwaard noch harrenassen. 
Bijwijlen greep hij zelf een hamer in de hand 
en dreef den arbeid aan, niet anders of al 't land 
tot aan den hals verzonk. Wij lieten hem betijen 
en gaven nooit geloof aan zulke razernijen. 




achiman 
Men mocht geloven dat het aan de zinnen schort. 
Hij suft van ouderdom en zwakheid en verkort 
het leven met vergeefs te huilen en misbaren. 305 




bouwmeester 
Deez' strenge telt een rij van zeswerf honderd jaren 
en wou nooit luisteren naar 't vleien van gemak, 
terwijl hij 't lichaam temt en schuw van huis en dak 
blootshoofds en barrevoets, met moedernaakte benen, 
in open lucht, langs 't veld, door slijk en scherpe stenen 
de rauwe voeten kwetst, in 't wasbad nooit gestoofd. 311 
Bijwijlen slaat hij eens een schapenvacht om 't hoofd 312 
en schouders, waar de schaar', gezeten om te horen, 313 
geduld neemt. Maar zodra het dreigement van toren 314 
en straf en watervloed gelijk een donderstem 
uitbuldert, schieten ze op en vluchten weg van hem, 316 
als een die raaskalt, of van razernij bezeten 
veel nutter lag geboeid aan een metalen keten. 318 




achiman 
Hoe dragen zich de zoons en zijne gemalin? 



{==222==} {>>pagina-aanduiding<<}



bouwmeester 
De vaderlijke zorg bewaart het huisgezin 
in tucht en zedigheid. Zij, volgzaam en gebogen, 
zien hunnen vader met eerbiedigheid naar d' ogen 
en scheppen leerzaam hem de spreuken uit den mond, 
gelijk de honingbij, omvliegende in het rond, 
den honingdauw, op tijm gedropen, weet te zuigen. 




achiman 
Men roept nochtans hoe Cham te node zich wil buigen 326 
om 't juk van onderwijs te dragen, zo 't betaamt. 




bouwmeester 
Hij volgt zijn vaders les gehoorzaam, doch gepraamd, 328 
en houdt zich bij één vrouw alleen en onbesproken. 
Waar' Kaïn Abels moord zo zuur niet opgebroken, 330 
deez' wreevlige aard mocht ook door enen broederwrok 
uitspatten en de broers voorthelpen met een stok 332 
of steen of moordpriem. Maar deez' strenge leert dien kriegelen 333 
en bijster barsen zich aan Kaïns onrust spiegelen. 
Aan Sem en Jafet ziet de vader zijnen wens. 335 




achiman 
Zij nemen 't hier te nauw of wij te ruim. Eén mens, 
één enig man verwijt alle andre hun gebreken. 




bouwmeester 
De boetgezant brengt net zijn wandel en zijn preken 338 
gestadig overeen en wordt geen ijvren moe. 339 



{==223==} {>>pagina-aanduiding<<}



achiman 
Zo komt de titel van ‘rechtvaardig’ énen toe, 340 
en niemand meer, wat raad? Hoe staat ons dit te lijden? 341 




bouwmeester 
Verstoor u niet: één man verandert gene tijden, 342 
noch stelt de wetten aan geweldigen als gij, 
gesteigerd door uw kracht in top van heerschappij. 




achiman 
Eén enig hoofd ontrust veel duizend onderdanen. 345 




bouwmeester 
Hij schreit zijn ogen uit en smilt vergeefs in tranen. 




achiman 
Hij dreigt het ganse land te zetten in een zee. 




bouwmeester 
Hij dreigt en 't roestig zwaard wil langzaam uit de scheê. 348 




achiman 
Een, onder schijn van dwaas, kon op zijn luimen leggen 349 
en naar regering staan. Wat valt erop te zeggen? 




bouwmeester 
Dit staat te duchten, zo de leraar aanhang wint. 
Nu strooit deez' leringen van niemand ooit bemind. 
Hij looft verstorvenheid en eigen wil te haten. 353 
Alle ogen kijken uit naar wellusten en staten 

{==224==} {>>pagina-aanduiding<<}

en rijkdommen, behaald door loosheid of geweld, 
het lekker lokaas waar elks oor naar overhelt. 
Zo kan deez' strenge leer geen menigten bekoren. 




achiman 
Ik hiel me doorgaans schuw dat prevelen te horen, 
doch nu hij 't leerambt dreigt te schorten uit verdriet, 359 
laat ons eens luistren, het behage 't oor of niet. 




bouwmeester 
Daar treên de zoons vooruit, met koperen bazuinen. 
D' inwoonders schieten toe, uit vestingen en tuinen 
en hofsteên, vlek en slot, op luid bazuingeschal, 
belust te horen hoe hij afscheid nemen zal. 
De vader volgt de zoons en zoekt zich t' ondersteunen 365 
met ene sparre, waar zijne armen zacht aan leunen, 
ten cederbos uit op twee bomen. Hij staat stil 
en wenkt elk met de hand, als een die spreken wil. 
De zedige eega zet zich neder voor zijn voeten 
met drie schoondochtren. Hij begint het volk te groeten. 


noë, Achiman, Hofmeester


noë 
Hoort toe, gij volken, zo voorspelling bij u geldt. 
'k Heb, honderd jaren lang, den jongsten dag gespeld, 372 
doch ijdel en vergeefs. Nu is de dag geboren 
die met den ondergang der zon u dreigt te smoren 
in enen eeuwigen verdoemden duistren nacht, 
een nacht, die schemerlicht noch morgenstond verwacht. 
Gij zult na dezen dag mijn aanzicht niet aanschouwen. 
Dit stom gevaarte heeft gedurig onder 't bouwen 
u toegeroepen: schrikt voor 't bruisende element, 
dat u bestormen komt en strand noch palen kent. 380 
Maar Gods lankmoedigheid, misbruikt al t' onboetvaardig, 

{==225==} {>>pagina-aanduiding<<}

na zoveel uitstel acht u geeft genade waardig, 
die, van verwatenheid en wrevel overtuigd, 383 
u onder 't hoog gebod door geen waarschuwing buigt, 
ja voortvaart tot waar 't kwaad uit onmacht voortgang weigert. 385 
Uw lasterstukken staan nu kuin in top gesteigerd, 386 
gereed te storten van het overwichtig steil. 387 
Gij stort alree. Hier is geen hoop van enig heil. 
Ik wil den oorsprong der ellende kort ontvouwen. 
Te reukeloos verhangt ge uw ziel aan schone vrouwen, 390 
aan Kaïns dochters. Al 't godvruchtig zaad van Seth, 
ontaard van God, verlaat der vaderen stijl en wet, 392 
vermengt zich met den stam van Kaïn, nooit boetvaardig. 
Uit dit vermengen spruit een afkomst, die boosaardig 
een pest en vlegel strekt van 't menselijk geslacht, 395 
een afkomst, die noch wet noch recht noch regel acht, 
geen andre godheid kent dan 't zwaard, opzij gehangen; 
een godheid, nimmermeer afkerig van ontvangen 398 
en vrek in 't zegenen. 't Geweld, een afgodin, 
geeft wellust, eer en staat en sleept den rijkdom in. 
Zij kan de harten der geweldigen veroveren 
en in haar zachten schoot hun ogen zulks betoveren, 402 
dat zij verblind niet zien 't genakende ongeluk, 
begravend alle vreugd in enen poel van druk. 
O overdwaalsen, van dien tuimelgeest bezeten, 405 
'k Heb mijne keel lang hees, mijn ogen blind gekreten 
veel tijd verloren, niet gewonnen. Och, och, och, 
laat ge u bekoren van blanketsel en bedrog, 
een schoonheid, haast verwelkt! Geen roos verwelkte ooit radder. 
Wat koestert ge in uw bed en boezem? Och, een adder, 
een giftige adder, die u 't haft afsteken zal! 411 
Dat vleien staat u op een eeuwig ongeval. 412 

{==226==} {>>pagina-aanduiding<<}

Woudt gij u spiegelen, geen voorbeeld toont u nader 
dan 't heilloos voorbeeld van den allereersten vader 
wat ene vrouw vermag. De snoeplust van een vrouw 
ging boven God en al. Een endloos naberouw 
trad na een mondvol sap de misdaad op de hielen, 
toen zij, ten lusthove uit, in 's hemels ban vervielen, 418 
met al hun afkomst, aas van d'onverzoenbre dood. 419 
De rampen spreidden zich rondom den wereldkloot. 
Alle elementen, met de vloeken aangespannen, 
bestormden Adams zaad gedurig. Dat leert mannen 
zich onderwerpen der jonkvrouwen zinlijkheid! 423 
Waakt op, verlaat ze, eer gij die smet vergeefs beschreit. 
Haar vriendschap staat u duur. Verlaat uw bedgenoten, 425 
eer 's hemels grimmigheid, van boven uitgegoten, 
u samen dompele in een grondeloos bederf: 
het water schokt alree den bodem van deez' werf. 




achiman 
Hoe vader, heet ge ons voor een schoonheid d' ogen luiken? 429 
Natuur schiep niet vergeefs: zij leerde een vrouw gebruiken. 430 




noë 
God schiep één enige en verloofde ze aan den man. 
Van Adam af tot Seth bestond het echtgespan 
alleen bij twee, zo lang godvruchtigheid in waarde 
van 't heilig voorbeeld der vooroudren niet veraardde, 434 
hun onderwijs, gelijk een wet in 't hart gesneên, 
gevolgd werd en het licht, dat uit den hemel scheen, 
alle aardse duisternis verdreef uit zuivre zielen. 
Maar toen de jongen door bekoringen vervielen 438 
van d' oude zeden, wies 't getal der vrouwen aan. 439 
Wat gruwlen durv' men nu niet denken en bestaan! 

{==227==} {>>pagina-aanduiding<<}

Kan God deez' boosheid koel aanschouwende, gehengen 441 
dat moeders, dochters en de zusters zich vermengen, 
de vaders, zoons en broers, te tomen noch verbiên, 
als dieren, los van band, geen schennissen ontzien, 
geen bloedschande, overspel, noch bijstre lasterstukken? 
Dit kon de oorsprong der genade zo verrukken 446 
van zijn nature, dat Hij zwoer, vol naberouw 
om 't scheppen van den mens, veraard van God en trouw, 
door enen watervloed al 't mensdom weg te spoelen. 
Gaat hene, zoekt nu troost en hulp bij schone boelen, 450 
een kranken toeverlaat in zulk een watersnood. 451 
Eén schrede is tussen u en d' onontvluchtbre dood. 




achiman 
Men zegt hoe geesten, die omhoog op wolken treden, 453 
bekoord door schoonheên, zich vermengden hier beneden 
met keur van maagden, 'twelk een kroost te voorschijn brocht 
waarin men levend twee naturen zag verknocht, 
gemengd van geest en mens uit zulk een paar gesproten. 
Verslingren geesten zelfs op aardse bedgenoten, 
vergeef den grootvorst dan deez' dertle vrouwenzucht. 




noë 
Verwijfden poogden door dit lasterlijk gerucht 460 
hun ongebondenheên, te schendig om te noemen, 

{==228==} {>>pagina-aanduiding<<}

met enen schonen glimp te dekken en verbloemen. 
Doch geen gezonde reên, geen wijs vernuft gehengt 463 
dat zich d'onsterflijkheid met sterflijkheên vermengt. 
Laat deez' gedichtsels, die de geilheid voên, dan varen. 




achiman 
Gelukkig leven ze, die 't eêlste van hun jaren 466 
besteên in wellust, eer 't hun d' ouderdom benijdt. 




noë 
Gelukkig leven ze, die zuiver 's levens tijd 
besteden, God ter ere, in bloeiendst van hun leven. 




achiman 
't Gebruik van 't leven is den mens gemeen gegeven 470 
met stomme dieren. Het verdwijnt gelijk een rook. 
Men zag nooit iemand die voor 't licht zijn ogen look, 
verrijzen uit het graf. Geen mens verstaat tevoren 
met kennis, eer hij van een vrouwe wordt geboren, 
zijn levens oorsprong en vaart hene met een zucht. 
De geest verdwijnt gelijk een damp in dunne lucht, 
gelijk een schaduw, als de zon begint te dalen, 
en kan den adem, na dien doodsnik, niet herhalen. 478 
Het staat eens vastgesteld dat niemand wederkeert. 479 




noë 
Och Seth, och Enoch, hoort. Hoor, Henoch, wat men leert. 480 
Die pijlen komen uit den koker van verbasterd 
verwilderd reuzenzaad, 'twelk 's Hoogsten naam verlastert. 
Houdt u gewaarschuwd, eens voor eeuwig, dat ge scheidt 
van 't heilloos vrouwendom, 't welk mannen lagen leit, 
verblind door wellusten en stijft in alle boosheid, 
of wacht vergeldingen naar uwe goddeloosheid. 486 

{==229==} {>>pagina-aanduiding<<}

De roe, die langzaam komt, wil met te feller slag 
uw statie treffen. Waakt. Beraadt u, eer de dag, 488 
de leste dag van boete, ontschoten, 's hemels plagen 
deze eeuw, verzwerende rechtvaardigen te dragen, 
al teffens dompele in de grootste jammernis, 
die met geen tranen noch berouw te boeten is. 




achiman 
Het luste ons 's levens tijd, nu tijdig en voorhanden, 493 
te bezigen, ontboeid van tucht en strenge banden. 
Het luste ons deze leên, nu jeugdig en gezond, 
te bezigen, en niet, geprangd door nauw verbond, 496 
zwaarmoedig, hangends hoofds, te jammeren, te treuren. 
Schenkt wijn. Brengt balsem. Juicht. Het mag ons nu gebeuren. 498 
Vlecht rozenkransen, zet op elke knie een bruid, 
eer 's levens tijd verloop', de dood den draaiboom sluit'. 500 
Belieft het vader, hij mag spelen, daar wij dansen. 501 
Een jeugdig hart verzuim' noch feest noch bruiloftskansen. 




noë 
Een schone vrouw is geil en trots en trouweloos. 
Haar afkomst volgt den aard der moeder, vals en boos. 504 
De hemel, lang getergd doop bloedschand, zal 't zich belgen 505 
en 's overspeelders bed en zijne vrucht verdelgen. 




hofmeester 
Doorluchtste wereldvorst, het joffrentimmer wacht 

{==230==} {>>pagina-aanduiding<<}

uw komst op 't juichend hof, vol heerlijkheid en pracht. 
De bruid verlangt of zij uw aanspraak mag genieten. 509 




achiman 
Wij zien de menigten dit prevelen verdrieten. 510 
Deez' feestdag is de vreugd der groten toegewijd. 
Wie 't leven niet gebruikt, beklaagt d' ontschoten tijd. 
De tijd vereist dat wij de vorsten welkom heten. 




noë 
Toehoorders hier rondom voor Reuzenburg gezeten, 
ziet toe, de tijd verloopt. Verzuimt ge Gods genâ, 
het zal u rouwen, eer de zon te water ga. 




rei van engelenwacht 
Eerste Zang 
Waar is de klare luister 
gebleven, die voorheen 
uit 's eersten vaders aanschijn scheen! 519 
Hoe ziet Gods beeld dus duister, 
dat eerst zo helder blonk, 
toen d' ongekrenkte reden, 522 
bestierende al des mensen leden, 
als met een toom bedwongk. 
Het lichaam, zijne plichten 
bewarende, bestaat 526 
niets buiten zijn gestelde maat 
te reppen, maar leert zwichten. 528 
Het luistert en ziet om, 

{==231==} {>>pagina-aanduiding<<}

ook zonder wederstreven, 
naar deez' voogdes, den mens gegeven 
van 't hoog Almogendom, 
waar ziel en lichaam paren, 
als zangk en klank van snaren. 
Eerste Tegenzang 
't Vernuft van Jubal bouwde, 535 
op 't gadeslaan van klank 
en maat, het lieflijk maatgezangk, 
dat zich vol geest ontvouwde. 
Der zangen vader wist 
door onderling vermengen 
een hemelse eendracht voort te brengen, 
uit klankkrakeel en twist. 542 
Hij bindt de schapendarmen, 
metalen, elpenbeen, 
schalmeihout, wind en keel aaneen. 
Zij ketelen en karmen. 546 
De gallem geeft den geest, 547 
of wordt gezwind herboren. 
Zo leidt hij mens en dier bij d' oren; 
een vond, die rouw geneest. 550 
Dus stemden ziel en leden, 
eer Adam vluchtte uit Eden. 
Tweede Zang 
Nu strijden d' ongelijken. 553 
Het lichaam luistert niet 
naar 'tgeen de geest met God gebiedt. 555 
't Gebrek ontzegt te strijken 556 

{==232==} {>>pagina-aanduiding<<}

voor reden en de mens 
wil onder God niet buigen, 
schoon hem de misdaên overtuigen. 559 
De Hoogste mist zijn wens. 560 
De heilige herauten 
vermanen vruchteloos 
hardnekkigen, verstokt en boos. 
Wat raad met zulke stouten! 564 
Zij zingen enen zang. 
Zij zwichten niet, noch schromen. 
De wereld draagt geen vromen, 567 
en spoedt ten ondergang. 
Het uurglas is verlopen. 
Wat heil staat hier te hopen! 
Tweede Tegenzang 
Kon Noë, door vermanen 
tot afstand en berouw 
uit vaderlijke trouw, 
in ene zee van tranen 
verdrinken al het kwaad, 
eer God hen overrompelt, 
hij had het lang gedompeld. 577 
Maar niemand hoort naar raad. 
Wie spiegelt zich aan 't ende 579 
van Kaïn, die verbaasd 580 
onrustig voortvlood met der haast, 
vol wanhoop en ellende! 
Hij bouwde een stad, doch vond 
zich in geen vesting zeker. 
In 't harte zat de worm, een wreker, 585 

{==233==} {>>pagina-aanduiding<<}

die hem naar 't leven stond. 
Zijn afkomst is veroordeeld. 
Hier baat noch les noch voorbeeld. 





{==234==} {>>pagina-aanduiding<<}

Derde bedrijf

achiman, Aartsherder, Hofmeester


achiman 
Aartsherder, hoe? Hoe dus? Wat jaagt u herwaarts aan? 
Ge steurt ons bruiloftsfeest, wien zoekt ge zo belaên? 590 




aartsherder 
Ik zocht den grootvorst zelf en stak in 't bos den horen. 
Schaf tijdig raad. Helaas, het staat er slecht geschoren. 592 




achiman 
Ons slotwacht antwoorde u. Wat onraad brengt ge mee? 593 




aartsherder 
't Is omgekomen met uw herderen en 't vee. 




hofmeester 
Men hoorde in langen tijd noch wolf noch weerwolf huilen. 




aartsherder 
Geen herders vrezen wolf noch leeuw, noch tigersmuilen. 




achiman 
Wat onheil vreest ge dan? Schep adem, rust een poos. 




aartsherder 
Ik rende, uit al mijn macht, mijzelven ademloos. 




achiman 
Kon deze tijding dan niet langer uitstel lijden? 



{==235==} {>>pagina-aanduiding<<}



aartsherder 
Men zag de herders, in twee hopen, heftig strijden, 
de herders van 't gebergte omhoog en van beneên. 




achiman 
Wat oorzaak hitste twee geburen fel aaneen? 602 
Zij plachten, onderling gerust, in vreê te leven. 




aartsherder 
De landstroom uit der zee komt bruisende opwaarts streven 604 
naar zijnen oorsprong toe en d' oevers liggen vlot 605 
beneên den zoom des bergs. Wij dreven eerst den spot 
met deez' waarzeggerije, eer 't water 't land kwam pramen. 607 
Maar door den watersnood vergaarden we tezamen 
en leefden raad om 't vee te bergen met gemak 609 
ten berg op eer de stroom de horens hoger stak. 610 
Men bad de bergwacht of men kudden mocht verweiden. 
De kudden loeiden of zij naar den hemel schreiden 
om droogte en weide, maar de bergwacht sloeg het af 
en dreef het blatend schaap te water met den staf. 
Wij redden ze uit den nood en houden aan met smeken. 
D' onheuse bergman blaast den horen. Alle streken 
verzamen op 't getoet, tot gramschap aangetergd, 
en zweren ons met kracht te jagen van 't gebergt. 
Zij vallen op het vee en drijven ze van boven. 
Het baat niet dat we hun vergoedinge beloven 
voor schade en ongerief, bij 's oppervorsten woord. 621 
De herders groeien aan en varen echter voort, 622 
van weerszij toegerust met stenen, staven, stokken. 
De herderinnen, op gevecht en bloedig wrokken 624 
toeschietende, onversaagd in 't midden van dien drang, 
met een gesloten harte en tranen op de wang, 626 

{==236==} {>>pagina-aanduiding<<}

verzachten 't wreed gebries, naar heure macht, met kermen 627 
en jammeren. De bruid besterft in 's bruigoms armen. 
De vrouw omhelst den man, en roep vast: hoger niet! 629 629 
Hier wordt een macht vereist die tussenbeide schiet, 
of al het water kan dit oorlogsvier niet lessen. 631 
Het moorden gaat zijn gang, met vorken, zwaarden, messen, 
en zeisenen, zo 't valt. 't Geweste ligt bezaaid 
met doden, voor den tijd van 's levens struik gemaaid. 




hofmeester 
Gij zijt aartsherder, wien het voegt de landerijen, 
de stallen, volk en vee te waren en te vrijen 
voor schade en ongemak, uit alle uw macht en kracht; 
en komt ge hier om hulp gedropen van uw wacht? 638 
Hoe kan de grootvorst nu deez' schuld in u verschonen? 




achiman 
Hij plag voorhene zich doorgaans getrouw te tonen. 640 
De grootvorst van het land beval deez' zorgen hem. 
Het raadslot hing alleen en allijk aan zijn stem. 642 
Wie zou deez' slofheid in een ambtenaar verwachten? 643 
Terstond terug ten berg gevlogen, laat onz' machten 644 
u volgen op het spoor. Spreek rustig uit den mond. 645 
Stel orde, straf, en dreig. Wij volgen u terstond. 


achiman, Hofmeester


achiman 
Ik kan den springvloed van den landstroom niet beseffen. 647 
Deez' placht in bloeimaand nooit de horens te verheffen 648 
en boven d' oevers heen te steigeren zo steil. 
De zee, om dezen tijd, bewaart gerust haar peil 

{==237==} {>>pagina-aanduiding<<}

en bedde, niet gewoon te rijzen aan de stranden, 
eer uit den evenaar de zon beginn' te branden. 652 
De halve maan verwekt geen springvloed uit het meer. 653 
Het water vloeit en ebt gedurig heen en weer 
elk etmaal tweewerf en 't seizoen der lentedagen 
kan zoute baren niet zo hoog den stroom opjagen 
om stroom en pekelschuim te mengen ondereen. 
Dit 's boven stijl van reên, te hoog en ongemeen. 658 




hofmeester 
Wie kan de wondren van nature recht bevroeden! 




achiman 
Aartsvader Noë spelde een springvloed van veel vloeden 660 
in enen boezem en vertrok dus lang het werk 661 
op zijne timmerwerf. Nu ligt de ceedren ark 
bevracht met dieren, in dat houten slot begrepen. 
Hij staat gereed om zich en zijn gezin te schepen. 




hofmeester 
'k Geloof de grootvorst wil met hem te water gaan. 




achiman 
Dat 's veiliger dan al den wereldoceaan 
gedronken, want gij hoort den nadruk van zijn spelling. 667 




hofmeester 
Een droom des ouden mans is ene losse stelling 668 
van 't geen gebeuren moet of kan. Wat razernij 
bevangt uw harsens! Weg met zulke sufferij. 




achiman 
Wie redekavelt, kan men genen suffer achten. 671 



{==238==} {>>pagina-aanduiding<<}



hofmeester 
Deez' ijdle doodschrik broeit een dwarling van gedachten, 
die zwindelen in 't hoofd. Gij wandelde eerst gerust. 673 




achiman 
Nog blijft ons d' oorzaak van dit jammer onbewust 674 
en gene reden sluit het in zijn rechte vormen. 
Wanneer de herfst genaakt, begint het fel te stormen, 
te waaien dat het ruist, het bos zijn bladers krolt, 
de golf, gelijk een kloot, al hoger opwaarts rolt, 678 
de rotsen daveren; de stromen, onder open, 
het zoete water, 'twelk ze uit duizend aadren zopen 
niet lozen konnen uit hun kristallijnen kruik. 681 
Dan zwelt de waterzucht in 's aardrijks hollen buik. 
Het water rijst aan 't hart, in groot gevaar van smoren. 
Zo staat het heden met ons leven ook geschoren. 
Het is vergeefs geschimpt. Men ziet het tegendeel. 
Gij hoort deez' neêrlaag uit der herdren landkrakeel 686 
alrede ontstaan. 't Is kunst te slechten deez' geschillen, 
die, groeien ze aan, zich door geen aanzien laten stillen. 688 




hofmeester 
Begint de wijsheid nu een dwazen droom te broên? 




achiman 
Hij waar' niet onwijs, die nog tijdig zijnen zoen 690 
bij Lamechs afkomst zocht, eer, 't water op de lippen, 
de hoop des levens al de wereld kwaam' t'ontglippen. 




hofmeester 
Getroost u eerst dat gij van 't bedgenootschap scheidt. 693 




achiman 
't Is waar: hij heeft me dit ernsthaftig voorgeleid. 694 

{==239==} {>>pagina-aanduiding<<}

Een harde voorwaarde, ik beken 't: een band te breken 
als tussen lijf en ziel, van wellusten versteken 
te leven. Dit valt hard, ook harder dan de dood. 
Maar evenwel, waar brengt het nijpen van den nood 
den stoutsten reus niet toe en allerbraafste helden! 




hofmeester 
Genadigste, elk wil u een vrouwenhater schelden 
en lasteren, bedenk dit nader. Och bera 
u wijzer, eer ge valt in d' uiterste ongenâ 
der halsvrindinnen en getrouwe bedverwanten. 
Zich tegen 't jofferdom en vrouwentimmer kanten, 
daar hangt uw ganse staat, uw ziel en leven aan. 705 




achiman 
Ik wil me in 't cederbos alleen en stil beraên. 




hofmeester 
Wat komt ons over? In het midden van 't vergaren 707 
op 't feestgetijde (waar 's grootvorsten ambtenaren, 
leenmannen, machtigen, geweldigen en voort 
het vrouwentimmer, dat de goden zelf bekoort, 
de grootvorstin ten roem, om strijd tezamen komen,) 
begint de grootvorst om te zien naar Noahs dromen 712 
en stelt de groten en hun heerlijkheid teleur. 
Indien deez' razernij ons nieuwe bruiloft steur', 
wie kan ze ontschuldigen! Het hof begint te woelen. 
gewelven mompelen en galmen en krioelen. 
Daar komen grootvorstin en bedgenoten aan, 717 
bestuwd van groten. Och, hoe wil dit spel vergaan! 718 


urania, Hofmeester


urania 
Waar steekt de grootvorst? Wat belet hem hier beneden? 719 



{==240==} {>>pagina-aanduiding<<}



hofmeester 
Hij hield een wijl gesprek met mij, niet zonder reden. 




urania 
Wie geeft elk dit gerucht van onraad in den mond? 




hofmeester 
D' aartsherder meldde hoe het aan den landstroom stond 
geschapen door den spring, gerezen in die wijken. 723 
De stroom, ten bedde uit, zag dammen aan, noch dijken. 
De herders wouden 't vee verweiden op 't gebergt: 
het bergvolk, straf van aard, door hunne schâ getergd, 
riep wapen en men raakte aan 't razen en krakelen. 
De slinger zwaaide om 't hoofd. Wie zal die wonden helen? 
Daar ligt een menigte gesneuveld in het zand. 




urania 
Een kleen verlies: men vindt meer herders bij der hand. 
Wel, laat de grootvorst dus het landkrakeel geworden? 731 




hofmeester 
D' aartsherder en de bende ontvingen last om orden 
te stellen in der ijl. Zij vliegen derwaarts heen. 




urania 
De grootvorst was gewoon, waar bloedig werd gestreên, 
in 't voorste van den strijd het leven op te zetten, 
de klinkende klaroen zijn oorlogsmoed te wetten. 
'k Geloof hij weegt dit licht, en rust op 's anders wacht. 737 




hofmeester 
Hij weegt het zwaar genoeg. Ik poogde uit al mijn macht 
zijn hart van zorgen, waar het mogelijk, t'ontlasten 
met pit van redenen, die bondig hierop pasten. 740 
Doch arbeidde al vergeefs; mijn woorden golden niet. 741 



{==241==} {>>pagina-aanduiding<<}



urania 
Wie om een landgevecht uit vrees zijn verf verschiet 742 
is niet rechtschapen. Dit kan nauwlijks in mij komen. 743 




hofmeester 
Mevrouw, hij stelt geloof in Noahs ijdle dromen. 




urania 
Wat keert zijn zinnen om? Dit 's anders dan het plach. 745 
Een grootvorst, wiens geweld al 't oosten overmag, 
versuft om genen droom en zulke beuzelingen. 747 




hoemeester 
Nu 't water uit de zee vanonder op komt dringen 
naar zijnen oorsprong, dat 's een voorbode en een merk 
van 's werelds ondergang. Geen reden is zo sterk 
die hem van schrik ontlast. Hier baat geen tegenspreken. 




urania 
Het zal me, luistert hij, aan geen artsnij ontbreken, 752 
die zulk een krankheid kan genezen op een sprong. 753 




hofmeester 
Nog ligt me wat op 't hart, dat weigert op de tong 
te komen; evenwel, mevrouw moet zich niet storen. 755 




urania 
Verberg me niets: het lust me u met geduld te horen. 




hofmeester 
Uw liefste is van beraad te breken zijne trouw. 757 



{==242==} {>>pagina-aanduiding<<}



urania 
Hij breek' ze, zo hij zich kan spenen van een vrouw. 758 
Wat misdaad is de pijl, die hem in 't harte griefde? 




hofmeester 
Oudvader Noah drijft met kracht dat vrouwenliefde 760 
en schone vrouwen met haar mereminnenzang 761 
een enige oorzaak zijn van 's werelds ondergang. 
Hij zoekt gelieven van hun wederga te scheiden. 




urania 
Heet dit bekeren van gebreken, of verleiden 
tot lasterstukken, al t' afgrijselijk en boos? 
Begint het mansdom door deez' lering vrouwenloos 
te leven, zeker 't is dan ver genoeg gekomen. 
Men hoeft de wereld in geen zee en waterstromen 
te smoren: want zij kan niet vrouwenloos bestaan. 




hofmeester 
Mevrouw, nu spreek hem zelf alleen: hier komt hij aan. 
't Gelief den heren mij te volgen, 'k zal ze leiden. 
Wij willen op het hof hun wederkomst verbeiden, 
u onderhouden met al wat den lust behaag'. 
Ik zie den zonneschijn, na deze korte vlaag. 774 


urania, Achiman


urania 
Genadigste, heet dit uw gasten onderhouden? 




achiman 
Nu stort mijn staat, waar aan alle Asianen bouwden. 




urania 
Wat onraad jaagt u naar ons ceedren lustbos heen? 



{==243==} {>>pagina-aanduiding<<}



achiman 
't Gebergte en 't lage land, in 't harnas tegen een. 




urania 
Wat's oorzaak van krakeel? Zij leefden eerst in vrede. 




achiman 
Deez' droeve landplaag sleept een staart van plagen mede. 




urania 
De kudden weidden eerst gerust in 't groene veld. 




achiman 
Aartsvader Noah heeft dien springvloed lang gespeld. 




urania 
Begint ge Noahs droom, een klucht, geloof te geven? 783 




achiman 
Het water rijst, wie kan de waarheid tegenstreven? 
De zee vloeit herwaarts aan, al 't landvolk schreit om hulp. 
Men dient te vluchten, eer de zee ons overstulp'. 




urania 
Zo dient ge in Noahs kist uw leven fluks te bergen. 




achiman 
Dat komt van vrouwenmin en 's hemel roe te tergen. 788 




urania 
De vrouwen dragen dan de schuld van deze straf? 




achiman 
De vrouwen dompelen al 't mensdom in een graf. 




urania 
Het water kon weleer een landgewest verdrinken. 791 



{==244==} {>>pagina-aanduiding<<}



achiman 
Nu schijnt al d'aardkloot in den afgrond weg te zinken. 




urania 
Natuur regeert het al. Deez' stuurvrouw zit aan 't stuur. 
Het vloeiende element volgt eeuwig zijn natuur, 
en komt van boven naar zijn middelpunt toerollen. 




achiman 
Nu steigert het ten berg. De meren staan gezwollen. 




urania 
Zo staat een windballon gespannen van den wind. 
Een windveêr drijft veel raên. Van alle werken vindt 798 
hij d'oorzaak, die den aard der dingen wil doorgronden. 
Zoveel bewegingen staan onderling verbonden. 
Gelijk ons lichaam is met aderen doorgroeid, 
zo wordt het aardrijk ook bevochtigd en besproeid. 
De hitte van de zon trekt dampen uit de wateren, 
die, in de lucht verdikt, neerstorten dat ze klateren. 
De maan regeert de zee en wat bij water leeft: 
dat tuigen eb en vloed en oester en de kreeft. 806 
Bij trek en tegenheid, den dingen ingeschapen, 807 
bestaat het al. Laat zich onwetenden vergapen 
aan beelden van een wolk, of schrikken voor een schicht 809 
en staartstar, rood van vuur en schittrend wederlicht 
van bliksemstralen en het baldren van den donder: 
met zulk een staatgrijns houdt men kleine kinders onder 812 
de roe; maar wie natuur in 't werken onderkent, 
beseft waar zij begint en voortstapt en volendt. 

{==245==} {>>pagina-aanduiding<<}

Gij placht de liefste al uwe opmerkinge in te scherpen, 815 
en ried ze zich natuur gehoorzaam onderwerpen, 
de dartle tochten wijs involgen met een lust. 817 
Zo voelde 't lijf geen smart, zo bleef de geest gerust, 
terwijl men, tussen wieg en graf, bevrijd voor treuren, 
gebruikte al wat den mens in 't leven mag gebeuren. 
En wordt ge nu misleid van enen guichelaar, 821 
belachen van elkeen omtrent de honderd jaar? 




achiman 
Wij volgden u dus lang, helaas, gelijk een slave. 
Uw schoonheid staat ons duur 824 




urania 
De schoonheid is een gave 
aan weinigen gegund. 




achiman 
Wij zijn door haar misleid, 
vervallen in Gods toorn. O smart! O onbescheid! 826 
O schendig misbruik van veel schone vrouwen samen! 827 




urania 
Gij hoeft u om 't gebruik van velen niet te schamen, 
zo luttel als de haan, die veel vriendinnen mint 
natuurlijk, zonder smet, en welig jongen wint. 830 
Wat reden stijft u, dat gij 't vrouwendom beschuldigt? 831 
Zo groeit uw heerschappij en wordt vermenigvuldigd. 832 
Zo rijst de stamboom, rijk van telgen in de lucht. 




achiman 
Het is geraên dat ik uw bedgenoodschap vlucht, 
gelijk een adder, die bevrozen, na 't verwarmen, 
een die haar koestert in den boezem, onder d'armen. 

{==246==} {>>pagina-aanduiding<<}

naar 't slapend hart steekt en in zijnen slaap vermoordt. 
Verleidster, toveres, wat tovergrijns bekoort 838 
mijn ogen, dat ze blind op schoonheid zich verslingeren! 
De Godheid zag dit lang geduldig door de vingeren, 
doch ijdel en vergeefs. Nu komt berouw te spa, 
ten ware een middelaars voorbede Gods genâ 842 
verworf door offerande en wierook van gebeden. 




urania 
Indien u 't lastren lust, beschuldig ons met reden. 844 




achiman 
De vrouwenmin alleen is oorsprong van al 't kwaad. 
Ik gordde in haren dienst, niet wettig als soldaat 
en grootvorst 't zwaard opzij, maar eer gelijk een rover 
de landen stropende, gaf u den roofschat over, 
en goot in uwen schoot, tot 's nabuurs hartenleed, 
den nooddruft, die hem stond op arbeid, bloed en zweet. 




urania 
Zo droeg de landsheer schuld, en d' onderzaat most bloeden? 




achiman 
Om uwe hovaardij te sterken en te voeden, 
uw hoofse pracht en praal en dartele overdaad 
te houden in haar eer en achtbaarheid en staat. 
Mejoffer laat zich met den nooddruft niet genoegen. 855 
De heer maait 's anders oogst, al zou er 't hart af wroegen. 856 
Zij slikt een wereld in aan ringen en sieraad, 
juwelen, perlen, goud, gesteente en pronkgewaad. 
Haar dartelheid gedijt bij 's armen bloed en tranen 
en jammeren. Zij leert den weg ter boosheid banen, 
met woeker en geweld inslepen wat men kan. 861 
Zo God de wereld straft, wie is hier oorzaak van? 

{==247==} {>>pagina-aanduiding<<}

Uw schoonheid, slechts een schijn van schoonheid in het leven. 863 
Gij weet afzichtigheid een glimp, een verf te geven, 
gebrek t' ontveinzen, en beguichelt ons gezicht. 865 
Wie, door 't ontveinzen ziende, u dit momaanzicht licht, 866 
beklaagt dat hij zijn ziel verhing aan gouden snoeren 
van joffrenvlechten, die krankzinnigen vervoeren. 868 




urania 
Is dit uw dankbaarheid voor lang genoten deugd? 869 
Heel anders zongt ge, toen wij 't eêlst van onze jeugd, 
de roos des maagdoms, voor den dauw nog toegeloken, 
en 's levens dageraad, nog nuchtre en onbesproken, 
u offerden, waar gij, van top tot teen verzaad, 
verrukt werd buiten u door wellust, zonder maat. 
Wij hingen, mond aan mond en arm in arm gestrengeld, 
twee zielen beid' ineengesmolten en gemengeld. 876 
Wat zwoert ge niet! De zon van stralen eer beroofd 877 
te zien dan 't minnevuur in uwe borst gedoofd. 
Is dit het jaargetij der bruilofsstatie eren, 879 
met reuzen, machtigen, geweldigen en heren, 
steekspelen, renstrijd en toneelpracht, nooit voorheen 
zo heerlijk toegerust! De morgenzon bescheen 
noch zag, oprijzend uit het heldere oosten nimmer 
zo groot een heerlijkheid, noch schoner vrouwentimmer, 
waar wij, de schoonsten van 't opwassende Oostenrijk, 885 
ons zouden zetten op het bruidsaltaar te prijk, 886 
en, blakende onderling van minnegloed, verzamen. 887 

{==248==} {>>pagina-aanduiding<<}

Durft nu de grootvorst dus zijn grootvorstin beschamen 
voor al de wereld! Och, een schandvlek, ene smet, 
met genen oceaan te wissen uit ons bed. 
Gij trouweloze, ga nu heen, vervloek de vrouwen, 
verlaat ze; maar ik zweer, het zal u eeuwig rouwen. 
Daar leggen oorsieraên, de trouwring, van mijn hand 
gestreken, in het slijk, juwelen, halskarkant, 894 
uw vrijbuit, ons ter gunst, behaald al t'onrechtvaardig. 895 
Tast aan en eigen ze u: wij zijn deze eer onwaardig. 
Gij waart te lang verleid, vervoerd door vrouwenlist. 
Ga hene, berg uw lijf in Noahs beestenkist! 




achiman 
Wat raad, helaas, wat raad? Het schijnt haar ernst te scheiden. 
Och liefste, sta een poos. 900 




urania 
De tijd verbiedt te beiden. 
Het water rijst ten berg. Bidt Noah om genâ 
en berg uw leven, eer de zon te water ga. 




achiman 
'k Beken, het is mijn schuld en wil ze dubbel boeten. 
'k Verneêr me ootmoedig aan het outer van uw voeten, 
van uwe schoonheid, waard gediend en aangebeên. 




urania 
Zo spraakt ge flus niet. 906 




achiman 
Och ik werd vervoerd, bestreên 
van wederzij, gelijk een bergeik, oud van dagen, 
met enen landorkaan terneder wordt geslagen. 
Uw liefde rukt me hier, daar Noahs dreigement. 
Hij is genade waard, die zijne schuld bekent. 



{==249==} {>>pagina-aanduiding<<}



urania 
Rechtschapen helden staan geen vrouwen ter genade, 911 
en vrouwenliefde wordt gekocht met schande en schade. 912 
Van wederzijde dreigt u een gewisse dood. 
Wat scheelt het of ge sterft in enen vrouwenschoot, 
of in het water? Zoek geen adder aan te kweken, 
die u al slapende het hart dreigt af te steken. 




achiman 
Te reukeloos is mij een onheus woord ontslipt. 
Een onderlinge min wordt nimmer nauw bestipt. 918 
Zij kan ten minste een woord verteren en verduwen. 919 




urania 
Een joffrenhater lere intijds een adder schuwen, 
en duizend plagen, door een overtolligheid 
van vrouwenmonstren, al de wereld door gespreid. 




achiman 
Waar vindt men balsem om deez' hartkwetsuur te helen? 




urania 
Ge hoeft me langer niet te vleien, niet te strelen, 
verloochenaar van liefde en toegezworen trouw. 
Meinedige, verlaat me en kies een liever vrouw. 




achiman 
Gebeurt me langer geen genade te verwerven, 
ik troost me van uw hand, op staanden voet, te sterven 
en leg dien bloten dolk voor uwe voeten neer, 
en ruk den boezem op. Gij moogt met dit geweer, 930 
dit koude lemmer, vrij mijn brandend hart afstoten; 

{==250==} {>>pagina-aanduiding<<}

of weigert gij 't, verkies uit al deez' bedgenoten 
de strengste, die het recht uitvoere streng en straf, 
naardien ik u te bruusk in 't hart dien smaadsteek gaf. 




urania 
Ik neem u in genade, uit enkel mededogen, 
omhels u als voorheen. Gij hebt mijn hart bewogen. 
Steek op, steek op den dolk en overleef mijn tijd. 937 
Hervat uw eerste trouw, in 't aanzien van den nijd. 938 




achiman 
Een nieuwe bruiloft. Daar komt Noah aangetreden, 939 
bestraf dien suffer en beschaam met pit van reden 940 
zijn schendige onreên, die al 't vrouwendom beticht. 
Van verre geeft hij u een overdwers gezicht. 942 
Hij schijnt met zijn gezicht de jofferschap te moorden 
en mompelt binnensmonds uit steurnis halve woorden. 944 


noë, Urania, Joffers


noë 
Geen groter mannenplaag als Kaïns vrouwendom. 
Al wat een leraar wint, dat stoot mejoffer om. 946 
Een gure hagelbui placht 's landmans hoop te raken, 947 
den bloesem af te slaan, dat bos en boomgaard kraken, 
in 't kwikste van de lent, met bulderend geweld, 949 
welk hemel, aarde en zee en al de lucht ontstelt: 
een schone vrouw vermag, met zachte toverstreken, 
en liefelijk gevlei, gestreel en minzaam smeken, 
te lenigen een hart, verhard als diamant. 953 
Och hemel, haal me thuis, verlos uw afgezant. 

{==251==} {>>pagina-aanduiding<<}

De wereld wordt te zwak rechtvaardigen te dragen. 
Elks eigen zinlijkheên, het ijdele behagen 956 
van joffrenogen, daar 's grootvorsten zin op viel, 
beguichlen hem, dat hij zijn redelijke ziel, 
zelfs God verwaarloost, om de gunst van snode boelen. 
Zo geldt geen dreigement, eer zij den slag gevoelen 
der waterroede, een eeuw bijkans te week gelegd. 961 




urania 
En blijft deez' sufferij nog duren? Oude knecht, 
gij suft uzelven dood. Wat hebt ge toch gewonnen 963 
uw leven lang, als twist gerokkend, niet gesponnen! 
Hoe staan de vrouwen u zo bijster in het licht? 
Een vrouw heeft u gebaard, haar liefde uw trouw verplicht 
door kinderbaren en uw zoons, verknocht aan vrouwen, 
haar aanschijn liever dan het allerschoonste aanschouwen, 
dat is het aanschijn van d' alkoesterende zon, 
der levendigen vreugd en aller lichten bron. 970 
Of is door ouderdom uw vrouwenzucht gesleten? 
Dat worde uw ouderdom en gene vrouw geweten. 




noë 
Wij leraren vergeefs: gij zingt eenzelven zang, 
en gaat, tot ons verdriet, doorgaans den kreeftengang. 974 
Wij haten gene vrouw, noch schoonheid, maar misbruiken 975 
van 's hemels gaven. Laat de roos op doornenstruiken 
vrij plukken en de geur verkwikken 't flauwe hart; 
maar niemand kwets' de hand aan dorens, tot zijn smart. 
Hij kwetst zichzelven, die zijn hart verhangt aan velen. 




urania 
De wereld wordt bevolkt door liefde en kindertelen. 



{==252==} {>>pagina-aanduiding<<}



noë 
Gij kent den oorbaar niet, die blind u zelve streelt. 981 
Door tal van vrouwen wordt 's mans liefde en trouw gedeeld, 
die anders kort ineen en dicht en nauw gedrongen, 983 
hem sterker prikkelt: want de min, die onbedwongen 
mag weiden, spilt haar kracht; maar werkt ze op één vriendin, 985 
zo brengt ze een ongelijk veel groter vriendschap in. 
Verstond ge dit, gij zoudt, niet belgziek noch verbolgen, 987 
uw heerschap prikkelen Gods wijzen raad te volgen. 




urania 
Wij zijn er t' edel toe om naar uw strenge wijs 
ons lief te nodigen op enerhande spijs, 
waarvan de snoeplust walgt. De brand wordt meer ontsteken, 
indien men liefde door verandering wil kweken, 
en aanvoên met meer gloed, dat 's vriendschap en gerief. 993 
De minnaar, in den schoot ontvangen van zijn lief, 
is aangenamer dan de dauw op dorre kruiden 995 
door uitstel: doch dit is geen kost voor slechte luiden, 
maar edelmoedigen, die hoofse spraak verstaan. 997 




noë 
O pest van 't zuivre bed! Meer vrouwen aan te slaan 998 
dan ene alleen, dat wil u beiden deerlijk smarten. 
Wat is natuurlijker dan twee verliefde harten, 
verknocht door enen band van ongeschende trouw. 
Mijn voorbeeld laat den man niet toe dan ene vrouw. 1002 
De stommen leren ons met ene weerga paren. 



{==253==} {>>pagina-aanduiding<<}



urania 
Uw eigen vader, oud en hoog op zijne jaren, 1004 
sloeg eerst twee vrouwen aan, waaraan hij zonen won. 
Hoe scheldt ge 't huwen aan meer vrouwen dan de bron 
van alle ellenden, uit veelvoudigheid van vrouwen 1007 
gesproten, waarom God de schepping schijnt te rouwen? 




noë 
Het voegt den zone, dat hij 's vaders schande dekt. 




urania 
Een booswicht, die zijn hand met 's grootvaars bloed bevlekt 1010 
en zelfs zijn eigen bed, door 't geil verdubbeleren 
van vrouwen, onbeschaamd durv' schenden en schofferen, 
gaf 't leven aan een zoon die voor geen groten zwicht, 
maar kletst hun onbeschaamd en stout in 't aangezicht 1014 
dezelve vuiligheên, die op den vader kleven. 




noë 
'k Vergeef het gaarne, wil 't de hemel u vergeven, 
wiens afgezant ik ben. Hardnekkigen, nu staakt 
dit wederspreken. Hoort wat onheil u genaakt. 
Heft op uwe ogen naar die drift van zwarte wolken, 
gezogen uit de zeên en diepe waterkolken. 
De ganse lucht verkeert in ene bare zee, 
een voorbô van den vloed en 't endeloze wee. 
De lucht hangt zwanger van stortregen, zonder vlagen. 1023 

{==254==} {>>pagina-aanduiding<<}

Verwacht een langen nacht, een nacht van veertig dagen, 1024 
of veertig etmaal, zoveel zeên opeen geperst. 
Waar bergt zich 't mensdom! Och, zodra de hemel berst 
met weerlicht, bliksemen en balderenden donder; 
terwijl een oceaan opwellen komt van onder, 
zodra de hoogste hand uit 's aardrijks sponsie duwt 1029 
al 't water dat het zoog en inzwolg. Mensen gruwt, 
bekeert u. Lust het u Gods goedheid meer te vergen? 
Gij troost u, och vergeefs, en waant op hoge bergen 
dien vloek t' ontvluchten, in bosschage en eikenboom, 
maar och, die worden door den storm, en sterken stroom 
verdelgd en afgerukt van hunnen grond en wortel. 
De torens storten in, geplet aan gruis en mortel. 
Daar drijven duizenden van doden, dieren, vee 
en drenkelingen heen, in 't ronde, in 't lang en breê, 
de hoofdgebouwen en de daken, hoven, huizen. 
Hier geldt geen wederstand van dammen, dijken, sluizen. 
De moeder poogt haar vrucht, de vader zijnen zoon 
te redden, och te spa. Men hoort al enen toon 
van jammeren, gespreid op 't zwalpen van de wateren. 1043 
Nu zwijgt de bruiloftsgalm, dat juichen, lachen, schateren 
wordt snel misschapen in een ijselijk gekarm. 
De bruid verdronken, sterft in 's bruigoms moeden arm. 
Het uiterste overschot, een drom van doodse schimmen, 
aan 't klautren op 't gebergt, poogt hijgende, onder 't klimmen, 
haar ziel te bergen, maar de grimmige oceaan, 
gedreven van de wraak, verschrikt de bleke maan, 
die ziet de golven, als een blaas vol wind, opzwellen. 
De hoogste bergkruin zinkt in 't water vijftien ellen. 1052 
Aldus verzinkt het al wat op den aardboôm leeft. 
't Geschrei wordt stom, zodra het al dien doodsnik geeft. 




urania 
Een slechte vogel zwicht voor 's moloks dreigementen: 1055 
de wijzen laten zich geen ijdle vrees inprenten. 
Gij joffers, zingt en danst eens achter deze haag. 
Wij trotsen midlerwijl op 't hof deez' bruiloftsplaag. 



{==255==} {>>pagina-aanduiding<<}



joffers 
Zou het al zinken en vergaan, 
waar bleef de zwaan? 
waar bleef de zwaan, 
de zwaan, dat vrolijke waterdier, 
nooit zat van kussen? 
Geen waatren blussen 
haar minnevier. 
't Lust haar te nestlen op den vloed. 
Zij kweekt den gloed, 
zij kweekt den gloed 
Met hare vrolijke wederga, 
en kipt hare eiers 1070 
en acht geen schreiers, 1071 
noch vreest geen schâ. 
Vliegende jongen zwemmen mee, 
door stroom en zee, 
door stroom en zee. 
Zij groeit in 't levendig element, 
en wast de veren, 
en vaart spanseren 1078 
tot 's levens end. 
Stervende zingt ze een vrolijk lied 1080 
in 't suikerriet, 
in 't suikerriet. 
Zij tart de nijdige dood uit lust 
met kwinkeleren, 
en triomferen, 
en sterft gerust. 
Stervende zoekt haar flauw gezicht 
nog eens het licht, 1088 
nog eens het licht, 
den bruidschat van de natuur te leen 
aan elk gegeven, 
om blij te leven. 
Zo vaart ze heen. 



{==256==} {>>pagina-aanduiding<<}



noë 
Hoe bitter wil in 't end deez' bruiloft hun opbreken! 1094 
Geen woorden gelden hier: de klare daad moet spreken. 




rei van engelenwacht 
Eerste Zang 
Eer God door 't eeuwig woord 1096 
de strijdige krakelen 
des baaierds kwam te delen, 1098 
lag d' aarde in zee gesmoord. 
De Geest der Godheid weidde 
op 't water, zonder licht. 
't Had al één aangezicht. 1102 
Toen schoof Gods hand en scheidde 
het nat en droog. Zo stond 
het zakkende aardrijk boven, 1105 
en 't water, neergeschoven 
toog naar den diepen grond. 
Het water, wust van zinnen, 1108 
durft tegen 's hemels reên 
zijn perk niet overtreên 
uit zucht om land te winnen. 
Dus blijven ze elk in staat. 1112 
Gods almacht stelt ze een maat. 
Eerste Tegenzang 
Nu dienen aarde en zee 1114 
het mensdom als zijn slaven, 
opdat het 's hemels gaven 

{==257==} {>>pagina-aanduiding<<}

gebruike in vollen vreê. 
Maar 't misbruik ingeslopen, 
verbittert Gods geduld, 
en, diep geraakt in schuld, 
behoeft geen zoen te hopen. 1121 
Men ziet den schouwburg van 1122 
de wereld ter stellage 1123 
voor Noahs bouwbosschage, 1124 
vertonen den tiran, 
bekoord van snode boelen, 
verworpen Noahs raad, 1127 
volharden in het kwaad, 
om geilen brand te koelen. 
Dit treurspel keert te dra. 1130 
Verwacht het slot hierna. 
Tweede Zang 
Gods scherprecht wil, als roên, 1132 
eer vaak het oog koom' luiken, 1133 
het water streng gebruiken. 
Nu zal de misdaad bloên. 
De zee, dus lang te temmen, 1136 
te stuiten op het strand, 
wil, springende uit den band, 
de wanhoop leren zwemmen. 
De Hoogste, om Noah niet 
te smoren in dien rouwe, 
zo hij 's volks druk aanschouwe 1142 
en hore met verdriet, 
belast Uriël buiten 
met ene donderstem 

{==258==} {>>pagina-aanduiding<<}

de drijfark achter hem, 1146 
na 't intreên, toe te sluiten, 
en teffens oor en oog. 1148 
Dit jammer schreit te hoog. 
Tweede Tegenzang 
Mocht grootvaêr Adam spa 
eens opzien, als herboren, 
en dit gejammer horen 
en zien met d'echte gâ, 1153 
zijn Eva, die op d'aarde 
lijfeigen aan de dood, 1155 
in wee en barensnood, 1156 
haar vruchten won en baarde, 
zij riepen: ‘Och waartoe 
geploegd, gezweet, geronnen, 1159 
en afkomst aangewonnen? 1160 
Gestrenge waterroe, 
straf d' ouders, die veroordeeld, 1162 
om 't ingevoerde kwaad, 
bedorven al hun zaad 1164 
bekoord door 't eerste voorbeeld’. 1165 
De schildwacht sloot Gods hof, 1166 
nu d' ark. O jammerstof! 





{==259==} {>>pagina-aanduiding<<}

Vierde bedrijf

cham, Noë


cham 
Belieft heer vader mij te spreken, ik zal horen. 




noë 
Wel Cham, wat brouwt ge? 




cham 
Niets. 




noë 
Die klinkt in niemands oren: 1169 
nu bauwt de weergalm van het bos uw bosspraak na. 1170 




cham 
Ik hield gesprek met vorst Achimans wedergâ. 




noë 
Wie raadt u, buiten last van vader, haar te spreken? 




cham 
Ik hou me bij der hand. 1173 




noë 
De dag is schier verstreken 
om met uw gemalin te treden binnen d' ark. 




cham 
Deez' tijding valt me op 't hart, gelijk een zware zark. 



{==260==} {>>pagina-aanduiding<<}



noë 
Uw vader, moeder, broers en zusters, hun getrouwden, 1176 
staan rede en willen u in d' ark gezelschap houden. 1177 




cham 
Heer vader, gun me toch te volgen mijnen zin. 




noë 
Geef vader reden, zoon, en stel u willig in. 1179 




cham 
Wien lust het willig in een beestenstal te kruipen? 




noë 
Dat 's min bezwaarlijk dan een hele zee te zuipen. 




cham 
De zee deist achterwaarts: nog lijden we geen last. 




noë 
Gij hoort, hoe schrikkelijk deez' springvloed bruist en wast. 




cham 
Hoe lang zou ene zee dat houten moordhol schokken? 1184 




noë 
Totdat de zonnekar haar ronde hebb' voltrokken. 




cham 
Een jaar, het ganse jaar uitharden met verdriet? 




noë 
Die voerman staat niet stil, een jaar vervele u niet. 1187 




cham 
Gij placht de ledigheid, een hoofdgebrek, te straffen. 



{==261==} {>>pagina-aanduiding<<}



noë 
Zijt onbezorgd: men zal u werk genoeg beschaffen. 




cham 
Hier valt geen hartenvangst, noch wilde-zwijnenjacht, 1190 1190 
hier schijnen zon noch maan, hier is het eeuwig nacht. 
In een spelonk van hout kan niemand adem scheppen, 
maar bozen stank, een goot te roeren noch te reppen. 1193 
Wat zal hieruit ontstaan? Wat anders dan een pest? 
O tuchthuis, varkenskot, o katten-, hondennest! 




noë 
Indien u 't werken lust, zo toon u als een hoeder, 1196 
met Sem en Jafed, woel, bestel den dieren voeder 1197 
en drank en water, hooi en haver, aas en vleis. 1198 
Verschoon ze. Vaag hun hok. Geef elk zijn vollen eis. 1199 




cham 
O tuchthuis! Moet zich Cham hierin te bersten slaven? 1200 
Dat heet geen leven, maar te leven als begraven, 
te sterven, in geen graf van marmer, maar van hout, 1202 
uw eigen huisgezin tot hartenwee gebouwd. 




noë 
Door last van hoger hand tot ons behoud geklonken. 1204 




cham 
Veel liever eenwerf dan tienduizendwerf verdronken. 
Ik sprong van ongeduld en wanhoop in den vloed. 1206 




noë 
Uw vader zal getrouw u sterken: hou slechts moed. 



{==262==} {>>pagina-aanduiding<<}



cham 
Gedoog eerst dat ik mij verdadige met reden. 




noë 
De tijd gehengt nauw in een lang gesprek te treden, 1209 
doch 'k wil u dit verzoek niet weigren. Spreek, mijn zoon. 




cham 
Gij zet geen vader maar scherprechter op den troon, 1211 
die elke struikling telt, de misdaad nauw wil wegen, 
en dreigen 's mensen hals met enen bloten degen. 
Gij beeldt de Godheid uit, gelijk een wilden beer. 
Een beer, een everzwijn rukt een bosschage neer, 
de dwingeland een rijk; de Godheid alle rijken, 
ja, al de wereld. Wie zag groter ongelijken! 1217 
Zovele wateren en wolken aangezakt, 1218 
en aan de lucht allengs met kracht opeengepakt 
aan 't scheuren, zullen volk en bergen teffens smoren, 1220 
Wij 's werelds jongsten snik in enen doodssnik horen. 
Wordt God verbolgen en oplopende als een vrouw? 1222 
Wordt Gods voorzienigheid geraakt van naberouw? 
Dat 's geen voorzienigheid, maar krankheid, ongestadig 
en wispeltuur. Ai zijt uzelven eerst genadig. 




noë 
O Cham, wien lastert ge? Och, wat hoor ik? Waart ge stom 
geboren! Zwijg, verdriet van vaders ouderdom, 
en erfschand van mijn huis. Och, waart ge vroeg gestorven! 
Uw eigenzinnigheid en waan heeft u bedorven. 1229 
Ik vrees - o hemel, keer het voorspook van 't geval - 1230 

{==263==} {>>pagina-aanduiding<<}

dat vaders vloek uw hoofd rechtvaardig treffen zal. 
Ik wete, God zij lof, dat krachten ons ontbreken 
om zonder stameren van Gods natuur te spreken, 1233 
een onbegrijpzaamheid, geen steurnis onderdaan. 1234 
Men moet door's mensen spraak Gods eigenschap verstaan. 1235 
Naijver, naberouw, de toorn en wraakzucht hechten 1236 
oneigen op dien Heer en rechter, streng in 't rechten. 
Hier geeft des mensen tong alleen een krank geluid 
en drukt de beelden van de ziel door doodverf uit. 1239 
Een rechter straft de kwaên, die van hun boosheid roemen. 
Zou God dan geen geweld en dwinglandij verdoemen, 
en 's aardrijks aanzicht rein afwassen van zijn smet? 1242 
Twee vruchtbre takken, een van Kaïn, een van Seth, 
en beid' uit enen stam, vervulden 's werelds luchten 
met ongelijke, d' een met wilde en wrange vruchten 1245 
en d' ander met een ooft, gezond en zoet van smaak. 
Deez' geeft genoegen, maar de wrange tergt Gods wraak. 1247 
Der vromen aard wordt door verbasterd zaad bedorven. 1248 
Nu eist de boosheid straf. De deugd is uitgestorven. 




cham 
Heer vader, stoor u niet. Ik stelle mij bereid 1250 
te volgen 't hoog gebod en uit gehoorzaamheid, 
uw voorbeeld erende, te schromen, noch te schrikken, 
al zou ik in deez' kist, een rechte doodkist, stikken. 




noë 
Achimans lustgenote, een rechte vijandin 1254 
van eer en deugd, lei toe om al ons huisgezin 1255 
door u te splissen, zelfs den vader tegen moeder, 1256 

{==264==} {>>pagina-aanduiding<<}

schoondochters tegen een, den broeder tegen broeder 1257 
te rokkenen. Het hoog beleid heeft dit geschut. 1258 
Een achtgetal in d' ark zal 't zaad en ene stut 
des mensdoms strekken, als het uit den vloed herboren, 
herstelle al 't leven, dat in 't water kwam te smoren. 
Ga hene zoon, verdage al d' andren; het wordt tijd 1262 
den jongsten slag t' ontgaan, die nauwlijks uitstel lijdt. 1263 




cham 
Daar komen ze al gereed. Nu moeder, tree vrij nader. 
Schoonzusters, Jafed, Sem, gebroeders haast u: vader 
verwacht u hier ter stede, om 's mensdoms staat bedroefd. 
Naardien de nood ons jaagt, waartoe te lang getoefd? 


sem, Jafed, Noë, Rei


sem 
De grond, heer vader, wordt schier vlot beneên ons voeten. 1268 
Vrouw moeder en uw zoons en uw schoondochters moeten 
zich troosten heen te spoên naar 't grote zeegevaart; 1270 
dies komen we al gereed te gader herrewaart. 




jafed 
Wij staan reisvaardig: het gelieve u ons te leiden. 




noë 
Wat anders is 't van ver, wat anders in het scheiden 1273 
en onder d' ogen. Ik, gemat en afgetreurd, 
word met geweld en kracht van 't mensdom afgescheurd. 
De liefde tot hun heil werkt krachtigst in het ende; 
en komt ge nu getroost, als ballingen, d' ellende, 
de zwarigheên op zee te dragen neffens mij? 
Zo sta u d'almacht van den Allerhoogsten bij. 

{==265==} {>>pagina-aanduiding<<}

Ik zal ze ontvouwen om uw harten tegen lijden 1280 
te wapenen. Staat vast en helpt uw vader strijden. 
Wien God beschermt, ontziet noch vuur noch watersnood. 1282 
Hij kan ons redden in het midden van de dood. 
Gij ziet: de hemel hangt van gruwzaam onweer zwanger 1284 
en wacht totdat we d' ark intreden, ook niet langer. 
De hand des engels zal haar met een donderslag 
toebonzen dat ze dreune en daavre, want ik mag 
noch kan dien ondergang der wereld zien noch horen. 
Och, mochten we in een zee van droeve tranen smoren 1289 
en 't mensdom helpen, 'k schreide een zee van tranen uit! 
De donder, bliksem, vuur en weerlicht zal 't geluid 
van 't jammerlijk gekerm der stervenden verdoven. 
Dan stort gestrenge wraak slagregens neer van boven 
wel veertig etmaal lang. Getroost u krak op krak 1294 
te horen, zonder schrik; het kraken op het dak 
van hagelstenen en stortregen, zonder buien; 1296 
een storm van oost en west, van noorden en het zuien, 
vier winden tegen een, hardnekkig en verstokt. 
Dan rijzen we aan het zwerk, geslingerd en geschokt. 
Zo slijten we den tijd in schaduwen en dampen 
en leven bij geen zon, maar traan en rook van lampen. 1301 




sem 
Heer vader, schroom niet, vaar met uw verhaal vrij voort. 




jafed 
D' Almachtige betemt de baren met een woord. 




noë 
Wij zullen, hemelhoog gedragen van de golven, 
als in een levend graf, al levendig gedolven, 
heendrijven, hobbelen en schokken nacht en dag, 

{==266==} {>>pagina-aanduiding<<}

driehonderd etmaal lang en zeventig. De slag 1307 
en 't klotsen van den vloed en holle waterbaren 
zou 't allerstoutste hart terneerslaan onder 't varen, 
waar 't oor niet anders dan gedruis en buldren hoort 
van wateren en wind; de doodschrik voor de poort 
gedurig aanklopt en het aangevochten leven, 
in nood van kistbreuk (schoon de kist is toegedreven 1313 
met werk en vet geteerd, bezorgd van hars en pek,) 1314 
blijft hangen in een schaal gewogen. Waar een lek 1315 
of berst of balkbreuk of vergaring na het slopen 1316 
het water inliet, dus ten halve schier verzopen 
met zulk een zware vracht van levenden, wat raad? 
Maar schroomt noch siddert niet: de Hoogste, onz' toeverlaat, 
is machtig 't overschot der wereld in de vloeden 
en 's afgronds waterkolk te waren en te hoeden. 
Hij toomt de golven, schoon geen roer 't gevaarte stiert, 
en ook den wilden aard van 't ingescheept gediert. 
Hier huilt geen hongrig wolf, men hoort geen leeuwen brullen, 
noch wrede tigers, die het woud met doodschrik vullen. 
Men tell' de nagels met den hamer stijf en sterk 1326 
geklonken in deez' kist, dit enig wonderwerk 1327 
begrijpt meer wonderen dan nagels, wonderdommen 1328 
waarvoor godloochenaars verbaasd staan en verstommen. 




sem 
Zo kan een scheutvrij hart de pijlen tegenstaan. 1330 




noë 
De zee zal, zonder strand te kennen, weiden gaan 
gelijk voorheen, eer God, om d' aarde te bereiden 
tot 's mensen woonplaats, haar van 't water kwam te scheiden, 
het schuimende element te stuiten op het strand. 

{==267==} {>>pagina-aanduiding<<}

Die zelfde Almogendheid bevat met ene hand 
dit wonderlijk heelal, gewogen op zijn zwaarte. 
Zij kan ons bergen en behoeft geen zeegevaarte 1337 
van balken, dicht ineengedreven, als we zien, 
opdat het u en mij tot enen vrijburg dien'. 1339 




jafed 
Waartoe den arbeid van een eeuw hier aangehangen, 1340 
en onrechtvaardigen in hun verkeerde gangen, 
gesteven? Nutter waar' hun 't leven kort ontzeid. 1342 




noë 
De hoogste Goedheid zocht hen door lankmoedigheid 
te brengen tot berouw en afstand van misbruiken. 
Nu wil ze, opdat we zulk een waterval ontduiken, 1345 
door middel van deze ark behoên het overschot 
der levendigen, op een driftig watervlot. 1347 
Beliefde 't haar, zij kon een ander middel vinden, 
en hoeft de noodhulp aan geen houten vlot te binden. 
Maar dit 's het raadbesluit van Gods voorzienigheid. 
Hiertegen opstaan waar' een reukloos onbescheid. 1351 




sem 
Die 't leven allereerst den mensen heeft geschonken 
kon hen veranderen van zinnen en ontvonken 
in liefde, om onderdaan te volgen Gods geboôn. 1354 




noë 
Hij schonk ze een vrijen wil, van weerszij de even schoon, 1355 
een gouden handvest, keur het goed of kwaad te kiezen. 1356 

{==268==} {>>pagina-aanduiding<<}

Bij nooddwang zou 't gerecht des Oppersten verliezen 1357 
betaling t' eisen van een opgedrongen schuld. 
Nu eist de schuldheer straf, na zijn misbruikt geduld. 
Nu blijft de mens, verstokt in schendige gebreken, 
en niet de Godheid, in deez' schuld rechtvaardig steken. 




jafed 
Zo sterven ze eeuwig, die door 's waters nood vergaan? 




noë 
Tenzij ze stervend in het ende zich beraên, 
geraakt van naberouw; maar die hardnekkig smoren 1364 
gaan door godslastering en eigen schuld verloren. 




sem 
De Godheid kon deez' straf kwijtschelden voor den spring. 1366 




noë 
Toen 's hemels rechter streng ter jongste vierschaar ging 1367 
waar Gods rechtvaardigheid en Gods genade pleitten, 
kon geen verzoening bij gekwetste majesteiten 
verworven worden. D' een stond d' ander in het licht. 
De tong der weegschaal zweeg, zo lang ze in tegenwicht 1371 
bleef twijflen; endlijk kwam de boosheid t' overwegen. 
De vloek stond boven, na het zwichten van den zegen, 
en 't mensdom, dat vergeefs zijn gruwelen verbloemt, 
werd door het vonnis streng der straffe toegedoemd. 




sem 
Hoe zult ge weten, of de waatren weer vertrekken? 



{==269==} {>>pagina-aanduiding<<}



noë 
Een raaf of duif kan ons een trouwe postbô strekken. 




jafed 
De waatren grimmelen van monstren, woest van aard. 
Walvissen kunnen met een klink van hunnen staart 1379 
dat houten zeegeweld te gronde slaan en slopen. 




noë 
Zij schromen geen geweld, die op Gods toezicht hopen. 1381 
Al kwaam' een hele vloot, elk van een regiment 
schuimbekkend hellespook bezeten, niemand kent 
zich machtig 't heilig vlot te slopen en ontsnoeren. 1384 
Geen Leviatan durft zijn staart en vinnen roeren. 1385 




rei 
Aartsvader, spoe u voort. De goddeloze rot 1386 
van Enaks trots gebroed, besluit, ten schimp van God, 1387 
door boelen aangehitst, deez' cederen bosschage 
aan brand te steken, en voorwind uw timmerage 1389 
met enen stokebrand te delven in haar as. 
Wat sammelt ge? De zon helt over naar het gras. 1391 
Tree voor: wij volgen u en komen uwe treden 
in d' ark geleiden met voorspellinge en gebeden. 1393 




rei van engelenwacht 
Eerste Zang 
Bescherm, o Heer, o toeverlaat 

{==270==} {>>pagina-aanduiding<<}

van uw getrouwen, 't enig zaad 
en al de hoop van Adams kinderen, 
dat hun geen holle baren hinderen. 
Zij rusten op uw hemelwacht 
gerust en veilig, met de vracht 
van wilden aard en tamme dieren. 
Gij kunt den toom des afgronds vieren 
en korten, zo het u behaag', 
na 's mensdoms droeve nederlaag, 1403 
waar Noë drijft op uw genade. 
Behoe zijn huisgezin voor schade, 
opdat hij, na een lang verdrag 1406 
van jammeren, belanden mag, 1407 
wanneer, de wateren verschoven, 1408 
hij stof vindt uwen naam te loven. 
Eerste Tegenzang 
Als uwe hand het zware slot 
ontsluit, zal hij, op uw gebod 
te lande treênde, uw eer ontvouwen, 
u dankbaar enen outer bouwen 
op ene Godgewijde steê, 
en offren u het zuiver vee, 
en reine vogels. D' offerande 
wil U, terwijl ze smoke en brande, 
behagen en den hemel deur 
verspreiden enen zoeten geur. 
Gij zult beloven zijne telgen 1420 
door vloên te schenden noch verdelgen, 
schoon zij verwildren jaar op jaar, 1422 
zo lang het aardrijk vruchten baar', 
de morgen aanbreke uit den oosten. 
Belofte om Noahs rouw te troosten. 

{==271==} {>>pagina-aanduiding<<}

Tweede Zang 
Hij zegent hem en zijn gezin, 1426 
opdat de hoofdstam telgen winn'. 
Hij neemt ze, als herder, in zijn hoede; 
verbiedt al wat in zijnen bloede 
verstikte, t' eten om geen wraak 
met bloed te voeden en den smaak 1431 
tot dolle mensenmoorderijen 
te koesteren en dwinglandijen. 
Hij veiligt ze door ene wet 
en wil den doodslag, als een smet, 
met bloed afwassen door den degen, 
en doodslag tegen doodslag wegen, 
opdat elk 's mensen waarde kenn', 
en niemand woest de handen schenn' 
aan mensen, weerloos zonder wapen, 
gelijk een beeld naar God geschapen. 
Tweede Tegenzang 
De Godheid sterkt dit heilverbond 1442 
met enen eed, uit haren mond, 
en zet een teken aan de wolken, 
den regenboog voor alle volken, 
gebogen midden in de lijst 
der wereld, waar hij daalt en rijst 
op 't oog: een boog uit vele verven, 
die meest in blauw en rood versterven. 1449 
Het blauw bediedt den wereldvloed; 1450 
het rood een brand en wereldgloed, 1451 
twee oordelen, een nu gestreken, 1452 

{==272==} {>>pagina-aanduiding<<}

het ander namaals uit te spreken, 
wanneer het mensdom zal vergaan, 
en voor de jongste vierschaar staan, 
zo Enoch spelde lang tevoren. 1456 
Godvruchtigen ontzien Gods toren. 
 
Het ganse huisgezin van Noë treedt in 't slot 
van't hol gevaarte en eert het vaderlijk gebod. 
D' aartsvader volgende, betuigt eerst menigvuldig 
al schreiende: och wij zijn aan dit bederf onschuldig! 
D' Aartsengel des gerechts Uriël komt, houdt stand. 1462 
Zijn gloênde fakkel barnt. Hij bonst met d'andre hand 
de deur des ingangs toe, dat zeven sloten kraken. 
Het nimmer slapende oog wil over Noë waken. 





{==273==} {>>pagina-aanduiding<<}

Vijfde bedrijf

urania, Achiman, Aartsvader, Hofmeester


urania 
De trotse reuzentroep trok op onze aandrift uit, 1466 
maar d' aanslag schijnt mislukt. Wij horen geen geluid, 
gebries van paarden, noch geen trommels en trompetten. 
Hun last hield dit gewest in lichten brand te zetten. 1469 
Het dwarse noodlot heeft ons deez' triomf benijd. 
Hier komt de grootvorst aan, schuimbekkende van spijt. 




achiman 
Dat wildbraad is in 't hol der ark onz' jacht ontslopen. 
Wij komen, hangends hoofds en suffende, afgedropen. 
'k Vervloek mijzelven en dien aanslag. O verdriet! 
Wie zou het denken! Och wij waren al bespied, 
en d' oude suffer, een aandrijver van 's lands plagen, 
gewaarschuwd dat ons stond een schone kans te wagen, 
koos tijdig in der ijl de schaduw van zijn kist. 




urania 
Ontbrak het u aan vuur en fakkel, schiet de list 1479 
van 't vossenvel te kort, wanneer het schelmen ruiken, 1480 
dan geldt de leeuwenhuid: men most geweld gebruiken. 1481 




achiman 
Het spookte afgrijselijk door het cederbos in 't rond. 
Waar Enaks schutterij opdonderde, daar stond 

{==274==} {>>pagina-aanduiding<<}

het spook haar tegen en beschermde d' ark en bomen 1484 
met gloênde fakkelen. De stoutste reuzen schromen 
geblind door dit gezicht, dat sterk in d' ogen schijnt. 
Wij hijgen ademloos, van woelen afgepijnd. 
De reuzebenden vliên verstrooid uit deez' bosschage. 
De tovenaar beschut zijn bos en timmerage. 1489 




urania 
Geduld, mijn heer, totdat een beter avontuur 
geleden smaad vergoede en treffe een ander uur 
om zulk een joffrenvloek den lastermond te stoppen. 
't Is wijsheid zijnen hoon bijwijlen in te kroppen. 1493 




achiman 
Van verre schijnt het dat een bleke schim genaakt 
en herwaarts spoênde, nauw den grond van d' aarde raakt. 
Het schijnt een postbô, die een snellen dromedaris 
aanprikkelt. Ik geloof dat ergens landgevaar is. 
Hij blaast den horen, meldt ons onraad. Staat nu vast, 1498 
het is d' aartsherder. 




aartsherder 
Al 't gebergte, in nood en last, 
zit overdrongen van gevluchten, uit waranden, 1500 
uit burgen, boomgaarden, en omgelegen landen. 




urania 
Zo zitten ze gebergd? 1502 




aartsherder 
Behalve wat verdronk 
en als een baksteen los in 't water henezonk. 




urania 
Wie laat zich aan 't gebergte in stroom en water dompelen? 



{==275==} {>>pagina-aanduiding<<}



aartsherder 
Het kwam afstortende hen plotsling overrompelen, 
eer 't volk op 't lage land 't gebergte winnen kon. 
De hemel springt gelijk een volle waterton 
aan duigen uit den band. Geen banden langer klemmen. 
De landzaat poogt vergeefs dien waterval t' ontzwemmen. 
Geen vlot op tonnen, met een koorde vastgehecht, 
beschut de driftigen in 't strenge waterrecht. 1511 
De drijvende eilanden van opgeborsten venen, 1512 
gepakt met duizenden, die doods om noodhulp stenen 1513 
en kermen, zullen hen niet spijzen. Hongersnood, 
een scherrep zwaard, genaakt en dreigt ze met de dood, 
al leven ze ene poos, verdoofd door 't ijslijk bruizen 
en schuim der watervloên, uit's hemels open sluizen 
en watervallen, sterk met losgelaten toom 
afschietende uit de lucht. De zeên en stroom op stroom 1519 
zien oevers aan noch strand. Driehonderdjarige eiken, 
die met hun armen door het zwerk de maan bereiken, 
hun wortels schieten naar den afgrond, zonder grond, 
zo diep gelijk hun kruin omhoog gesteigerd stond, 
gaan drijven, met al wat ternauwernood ontzwommen, 
in eiken takken zit geklauterd en geklommen. 




achiman 
Wat tekens zaagt ge eer nog de lucht aan 't baren kwam? 




aartsherder 
De ganse hemel stond in ene lichte vlam. 
Staartstarren, fakkels, zwaard, vuurpijlen, rode draken, 
met opgespalkten keel, afgrijselijk aan't braken, 
verbijsterden het volk, van angst verstomd en stijf. 
De benen sidderden van doodschrik onder't lijf. 
De stoutste reuzen van verbaasdheid suizebollen. 
Ziet uit: een bare zee komt ginder herwaarts rollen. 
Bereidt u fluks ter dood. Beraad heeft teffens uit. 1534 



{==276==} {>>pagina-aanduiding<<}



achiman 
Meerminnentroniën, gij hebt ons ingeluid 1535 
en Noë nooit geloofd. Gedrocht, van boosheid zwanger, 
wat toef, wat maak ik met dien regimentstok langer! 1537 
Onz' heerschappij heeft uit. Daar legt hij. Haast u dra, 
gevloekte boelen, voort. 1539 




urania 
Genâ, mijn heer, genâ. 
Genâ, 't is onze schuld. Genade, geen van allen 
gedacht ooit dat deez' straf den mens zou overvallen. 
Wat raad? Waarheen gevloôn? De wereld krijgt een krak. 




achiman 
Daar kraakt een donderkloot de kruin van't reuzendak. 
De rode zwavelvlam, ter steenrotse uitgeborsten, 
schudt Kaukasus; de kreet van vrouwen, heren, vorsten, 
gemengeld ondereen, beantwoordt het geschal, 1546 
een voorspook van den post, die hierop volgen zal. 1547 




hofmeester 
O grootvorst, voelt ge nog den steenrotsgrond niet daveren? 
De ganse statie is aan 't klauteren en klaveren 1549 
ten hogen berge op, om den jongsten watersnood 
t' ontvliên, al wat men hoort en ziet is bare dood. 




achiman 
Vergeefs gevloden. Dat's den schicht des bliksems tergen. 1552 




hofmeester 
De steile Kaukasus steekt, boven alle bergen, 
de kruin zo hoog, dat hij door alle wolken schiet, 
ja zelfs den starrendraak beneên zijn voeten ziet. 1555 



{==277==} {>>pagina-aanduiding<<}



achiman 
Wie steigert, trooste zich van hongersnood te sterven. 1556 




hofmeester 
De mensenetersrot zal spijs noch voedsel derven, 1557 
al weigerde 't gebergt den buik zijn levens eis, 
zolang zij mensen vindt en vrouwenborstenvleis, 
het lekkerste aas van al, dat velen zich gewenden. 1560 




urania 
Wat raad? Waarheen gevloôn? O bruiloft van ellenden! 
Wat raad? Waarheen gevloôn? De wereld neemt een keer. 




achiman 
Wat geest verschijnt ons! Valt terstond op't aanzicht neer. 


uriël, Achiman, Urania, Rei


uriël 
Hier staat Uriël zelf, gewapend met Gods slagzwaard, 
d' Aartsengel des gerechts, die Adam, eerst gedagvaard, 1565 
ten lusthove uitdreef, om zijn wederspannigheid 
en 't schendig kwetsen van de hoogste majesteit. 




urania 
Genade, och gun ons dat we in d' arke op 't water vloten. 1568 




uriël 
De deur van Gods genade en d' ark is toegesloten. 




urania 
Genâ, genâ, genâ. 




uriël 
Deez' naklacht komt te spâ. 
Vertrekt uit ons gezicht. Gij zijt in d' ongenâ 

{==278==} {>>pagina-aanduiding<<}

te diep verzeild. Doch komt gij met berouw te sterven, 
zo kunt ge, hier gestraft, genade omhoog verwerven. 




rei 
Wie Gods almogenheid en zijn genâ beseft, 
bekent dat Gods genâ zijn werken overtreft. 
Verlosser, lang beloofd, verschijn, als een versterker, 1576 
den geesten, streng gedoemd in schaduw van den kerker, 1577 
den geesten, vuil besmet door ongehoorzaamheid, 
Gods goedheid tergende, toen d' ark werd toebereid; 
een voorbeeld van de kerk waarin Gij uw vertrouwden, 1580 
als in een vrijburg, door het water zult behouden, 1581 
het afgebeelde bad en enig middel van 
genade, die de smet der ziele afwassen kan. 
Zo zullen ze, eens verlost, in 't ende U eeuwig loven. 
Zo ga uw heilgenade uw wonderdaên te boven. 1585 


soli deo gloria 1586
    

{==279==} {>>pagina-aanduiding<<}


{==280==} {>>pagina-aanduiding<<}


{== afbeelding 
	
Gravure uit Lucifer-uitgave uit 1654.
==} {>>afbeelding<<}
    

    



{==281==} {>>pagina-aanduiding<<}

Nawoord

De auteur

In 1654, het publicatiejaar van Lucifer, had Joost van den Vondel (1587-1679) al een heel leven achter zich. Uiterlijk was het misschien niet spectaculair verlopen - hij was en bleef koopman in zijden artikelen in de Amsterdamse Warmoesstraat - maar innerlijk had hij ingrijpende veranderingen doorgemaakt. In 1587 te Keulen geboren in een doopsgezinde familie, die vanwege het geloof uit het katholieke Antwerpen had moeten vluchten en later naar Amsterdam trok, was hij na een periode van enigszins vrijzinnig humanistisch protestantisme omstreeks 1639 overgegaan tot de katholieke kerk. Veel opleiding had de voor de handel bestemde jongen niet gekregen maar door zelfstudie had hij zich het Latijn en Grieks voldoende eigen gemaakt om de belangrijkste literaire werken uit de klassieke oudheid te kunnen lezen. Zijn roeping als literator had hij uiterst serieus opgevat. Zijn werk maakt duidelijk dat hij veel heeft gestudeerd op allerlei gebieden. Hij beoefende vele genres: leer- en lofdichten, lange verhalende gedichten, emblemen en lyriek en ook had hij zich gezet tot het schrijven van een epos over Constantijn de Grote, dat hij echter had laten vallen omdat de hoofdpersoon hem bij nader inzien toch niet waardig genoeg scheen. Maar het meest prestigieuze genre vond hij toch de tragedie, zoals hij dat in navolging van Ovidius formuleerde in de Opdracht voor Lucifer:

Hoe hoog men drave in stijl en toon, 
het Treurspel spant alleen de kroon. 


Zo heeft hij in totaal niet minder dan 33 oorspronkelijke en vertaalde toneelstukken in het licht gegeven, waaronder Lucifer (1654), Adam in ballingschap (1664) en Noah (1667).


Korte samenvatting van de trilogie

De Nederlandse dichter neemt met deze drie toneelstukken zijn eigen plaats in binnen een lange reeks van Europese gedichten, epen en toneelstukken over de

{==282==} {>>pagina-aanduiding<<}
oergeschiedenis van de mens op basis van het bijbelboek Genesis. In de loop van zijn leven heeft Vondel een aantal van die gedichten zeker met aandacht gelezen. Dat geldt bijvoorbeeld voor Du Bartas' epos over de scheppingsweek, de desbetreffende fragmenten uit Tasso's Gerusalemme liberata (1575) en Grotius' Adamus exul (1601). Dat laatste stuk is het model geweest voor Adam in ballingschap, maar voor de andere twee toneelstukken zijn, behalve dan uiteraard Genesis 1-9, geen specifieke literaire bronnen aan te wijzen.
In deze uitgave staan de toneelstukken van Vondel bijeen die handelen over de schepping van de mens, zijn zondeval met als gevolg zijn verdrijving uit het paradijs en zijn hernieuwde zondeval met de hernieuwde straf: de zondvloed. God heeft, naar het inzicht van de dichter, de mens met een zeer bepaalde bedoeling geschapen: eens zal Gods Zoon als mens geboren worden en daarmee zal aan de mens de hoogste positie in de kosmos worden toegekend. Dat de mens, zoals dat in Genesis staat, geschapen is ‘naar Gods beeld en gelijkenis’ krijgt zo zijn eeuwige voltooiing. Hoger dan hier kon Vondel niet grijpen. Deze geschiedenissen bevatten de diepste waarheden die er over de mens en zijn verhouding tot God, zijn medemensen en de natuur gezegd kunnen worden. Geschiedenissen, inderdaad, want Vondel beschouwde deze oude verhalen uit het boek Genesis niet als mythen of symbolische verbeeldingen maar als door God zelf gewaarborgde geschiedverhalen.
Maar aan de geschiedenis van de mens gaat nog een andere geschiedenis vooraf. Die behandelt Vondel in het eerste deel van deze trilogie, Lucifer (1654). Er waren namelijk al voor de komst van de mens op het wereldtoneel schepselen die als getrouwe dienaren van God in nauwe verbondenheid met Hem verkeerden in de hemel: de engelen. Wanneer zij vernemen dat op aarde een nieuw redelijk wezen geschapen is, begint bij hen enige bezorgdheid te ontstaan over hun eigen positie. En zo begint Lucifer met die beroemde scène waarin de engel Apollion aan zijn meester Belzebub verslag uitbrengt van wat hij op aarde gezien heeft en niet uitgesproken raakt over de verrukkingen van het aardse paradijs en zijn bewoners. De geestesgaven maar vooral ook de schoonheid van de mens, en meer in het bijzonder die van de vrouw, wekken zijn grootste enthousiasme maar voeden ook de vrees. De mensheid zal zich door het samengaan van man en vrouw schier eindeloos kunnen uitbreiden en het is te vrezen dat haar macht die van de engelen zal gaan overtreffen.
De bange vermoedens worden al snel bewaarheid wanneer de engel Gabriël komt mededelen wat Gods bedoelingen met de nieuwgeschapen mens zijn. In enigszins duistere bewoordingen voorspelt hij dat het ‘eeuwig Woord’ zal worden bekleed met ‘been en aderen’ en daarna mensen en engelen zal regeren vanuit zijn eeuwig koninkrijk. Lucifer is diep gekrenkt. Moet hij, Gods stadhouder (plaatsvervanger), werkelijk de mens ten dienste staan? Hij gaat in verzet en al is er nog een moment van aarzeling of hij werkelijk tot opstand moet besluiten,

{==283==} {>>pagina-aanduiding<<}
hij kan en wil niet meer terug. De gebeurtenissen leiden nu al snel tot een breuk tussen de engelen die de concurrentie van de mens niet dulden en onder leiding van Lucifer afvallig worden, en de trouwe engelen onder de militaire leiding van Michaël. Deze wint de grote veldslag en als gruwelijke dierlijke gedaanten vallen de afvalligen uit de hemel naar een helse onderwereld.
De overwinning lijkt compleet tot de hemel door een noodlotstijding wordt getroffen. Ook de mens is ‘gevallen’, heeft aan de verleiding van de gevallen engel, nu duivel geworden, toegegeven en zich zo aan de heerschappij van God onttrokken. Daarmee schijnt Gods bedoeling jammerlijk mislukt te zijn, maar wonderlijke goddelijke ironie: er is nog redding mogelijk en die redding zal nu juist gebracht worden doordat Gods Zoon (het eerder genoemde ‘eeuwig Woord’) eens mens zal worden, daarmee de mensheid zal redden van zonde en oordeel en haar zal brengen tot de eeuwige heerlijkheid. Wat de afvallige engelen wilden verhinderen, hebben ze huns ondanks juist tot stand gebracht.
De val van de mens heeft helemaal aan het eind van Lucifer zijn plaats gekregen en wordt daar niet getoond maar alleen verteld, zoals ook het ondanks alles zegevieren van Gods bedoelingen daar aan het slot in een tiental regels uiterst beknopt wordt afgedaan. Maar deze dieptragische val waarmee de hele wereldgeschiedenis inzet, verdient, zo moet Vondel gedacht hebben, meer dan een kort verhaal aan het eind van een tragedie die eigenlijk over iets anders gaat. En zo maakt hij vele jaren later in 1664 de zondeval van de mens tot het centrale onderwerp van de tragedie Adam in ballingschap, met de ondertitel aller treurspelen treurspel.
Het stuk begint met een monoloog van Lucifer die plannen beraamt om zijn grote tegenstander te treffen in zijn schepselen, de mens. Zo zal hij toch de almacht van God aantasten. Het lijkt een bijna onvervulbare opdracht want als in de volgende scène Adam en Eva optreden, lijkt hun geluk volkomen en hun liefde voor God, hun Schepper, volmaakt. Met een groot feest, waaraan de engelen door hun aanwezigheid luister bijzetten, zal het eerste menselijke huwelijk gevierd worden. Maar de duivels verzinnen een list: ze zullen de mens verleiden door haar en hem over te halen tot het overtreden van een ogenschijnlijk nietig en zelfs onzinnig verbod: het eten van een appel. Zo nietig en onzinnig is dat verbod echter niet: het gaat immers om de vrucht van de boom van de kennis van goed en kwaad. Eva laat zich verstrikken in de drogredenen van duivel Belial. Ze plukt en eet de appel en geeft hem ook aan Adam. Lucifer glorieert. Het mensenpaar ziet vrijwel meteen zijn schuld in en demonstreert ook de gevolgen: Adam en Eva beginnen te twisten, de huwelijkstrouw komt in gevaar en er wordt met zelfmoord gedreigd. Het einde van hun paradijselijke geluk kondigt zich daarmee al aan en even later wordt door de engel Uriël het vonnis voltrokken: het paar wordt voor altijd uit de hof van Eden verbannen. Het eeuwig leven dat de andere paradijsboom, de boom des levens, zou schenken (vgl.

{==284==} {>>pagina-aanduiding<<}
Lucifer vs. 177-185), wordt hun zo ontzegd. Gaf Lucifer aan het slot nog uitzicht op een toekomstig gelukkig einde, Adam in ballingschap eindigt in diepe treurnis. Niet het grote plan van God staat hier centraal, maar het harde, zondige levenslot van de mens.
Het derde stuk, Noah (1667), verbeeldt dan hoe het de mensen op aarde is vergaan. Hoe zullen ze zich staande houden tegen de vele verleidingen waaraan de duivelse machten hen blootstellen? Zal het mogelijk blijken te zijn ondanks alles toch een band met God te houden?
Ook deze tragedie begint met een duivelse monoloog, dit keer van Apollion. Hij toont zich diep tevreden met wat er door de helse machten allemaal bereikt is. Over de hele wereld regeert nu de ‘wellust’, een woord dat weelde, seksuele lust en wetteloosheid aanduidt. De menselijke ‘snoeplust’ die al zo sterk naar voren kwam bij het eten van de appel, toont zo zijn allesverwoestende macht. Voor rechtvaardigen is op deze wereld geen plaats meer - dat wordt op verschillende plaatsen in het stuk aangegeven. De duivel weet ook dat God dit alles niet langer zal dulden. De oordeelsdag is nabij. Eén man is er nog die met zijn gezin godvrezend is gebleven, de oude Noah. Die heeft de opdracht gekregen een schip te bouwen waarin hij zichzelf en de zijnen van de komende zondvloed zal kunnen redden. Noahs eerste optreden is een gebed om genade voor de schuldige mensheid; wat verderop houdt hij een waarschuwende boetepreek. Maar de mensen willen niet naar hem luisteren. Net als in Adam in ballingschap staat een feest centraal: een bruiloftsherdenkingsfeest van de grootvorst en grootvorstin van het ‘Oostenrijk’. De sfeer is wel totaal anders. Het gaat nu om ongeremde seksualiteit en overdadige feestvreugde. In de persoon van vorst Achiman en zijn vrouw Urania doen de mensen alles wat God verboden heeft. In hun wereld regeert de macht, niet het recht; de lust, niet de liefde; de uitbuiting van de onderdanen, niet de zorg voor hun welzijn. Het dreigende gevaar wensen ze niet te zien, eerste waarschuwingen van opkomend water wuiven ze weg, Noah maken ze belachelijk. Aangehitst door de duivel proberen ze de ark te verwoesten. En dan, plotseling, is het einde daar: het opkomende water verrast hen en pogingen te ontkomen worden verhinderd door de engel Uriël, die, opnieuw gewapend met zijn slagzwaard, hen tot de ondergang veroordeelt. De tijd om tot inkeer te komen is voorbij, de deur van de ark is gesloten. 
Noah wordt gered met de zijnen, maar de rest van de zondige mensheid is ten dode gedoemd. Wie als berouwvolle zondaar sterft kan na een boeteperiode in het vagevuur toch uiteindelijk nog gered worden.
Eens zal de ark als plaats van behoud zijn vervulling krijgen in de kerk waarin de mensheid heil zal kunnen vinden. Met dat uitzicht sluit de Rei van engelen het stuk af.



{==285==} {>>pagina-aanduiding<<}

Een trilogie?

Een enkele maal is de term trilogie al gevallen, maar geheel onproblematisch is dat toch met. Het is een niet te beantwoorden vraag of Vondel toen hij aan Lucifer werkte al in gedachte had ook nog vervolgstukken te schrijven. Hierboven is al opgemerkt dat het slot van Lucifer niet helemaal bevredigend is. Enerzijds kon het stuk niet afgesloten worden met de ondergang van Lucifer alsof die geen gevolgen zou hebben, terwijl die nu juist beslissend is geweest voor de geschiedenis van het mensdom. Om diezelfde reden was, toen de val van Adam en Eva verteld was, het uitzicht op de verlossing van de zondige mens door Christus onmisbaar. Het zou een volkomen miskenning van de heilsgeschiedenis zijn geweest wanneer Vondel niet zou hebben aangegeven dat hoe dan ook Gods plan zal worden uitgevoerd. Anderzijds is de afwikkeling dramatisch weinig geslaagd. De tragedie cirkelde nu eenmaal om Lucifer en het conflict tussen de trouwe en afvallige engelen. Als dat conflict zijn beslag heeft gekregen door de nederlaag en ondergang van de opstandelingen, zou het stuk afgelopen moeten zijn.
Vondel heeft zich nergens over deze problematiek uitgelaten. Het enige wat we kunnen vaststellen is dat de stof hem niet heeft losgelaten en dat hij tien jaar later de val van de mens in een eigen tragedie behandelt, Adam in ballingschap. Deze tragedie kan men in elk geval beschouwen als een begrijpelijk vervolg op Lucifer. De relatie tussen Noah en Adam in ballingschap lijkt op het eerste gezicht minder nauw. Het verhaal van Adam en Eva als verjaagden uit het paradijs kan men immers goed als een afsluiting beschouwen van de oeropstand tegen God. Toch heeft Vondel nu juist in de ondertitel van Noah aangegeven dat hij deze tragedie wel degelijk als een afronding van de eerdere geschiedenis beschouwde: met de zondvloed is de ‘eerste wereld’ ondergegaan. Bovendien vertonen Noah en Adam in ballingschap structured zeer sterke overeenkomsten. Het is onmiskenbaar dat Vondel de beide verhalen als krachtige parallellen heeft gezien. De duivel beraamt zijn boze plannen en de vrouw is het middel waardoor de man ten onder wordt gebracht, met dit verschil dat het in de eerste tragedie om één zondigende man en vrouw gaat en dat in Noah wordt getoond hoe een hele tot zonde vervallen mensheid eruitziet.
Vondel heeft in de ‘Opdracht’ van Noah zijn visie op de relatie tussen de drie tragedies kort weergegeven:
Indien een treurspel, naar de maat van zijnen nadruk [impact, gevolg] groot geacht wordt, zo zoude Lucifer d' eerste plaats, Adam in ballingschap de tweede, en Noah, of d'ondergang der eerste wereld de derde plaats bekleden.

{==286==} {>>pagina-aanduiding<<}

Immers, Lucifer en de zijnen zijn reddeloos verloren gegaan, voor Adam en de zijnen bleef enige hoop over door de belofte van de Verlosser en Noah ten slotte bleef behouden terwijl er zelfs voor de boetvaardige zondaars, zoals Urania, uitzicht op uiteindelijke redding bleef na boetedoening in het vagevuur. Als het gaat om de verhouding tussen Gods straffende hand en Zijn genade, dan wint de genade het steeds meer.
Het woord trilogie is dus wel bruikbaar. Dan wordt niet bedoeld dat Vondel een vooropgezet plan heeft gehad om deze oerverhalen tot een drietal samenhangende tragedies te bewerken. Maar wel heeft hij achteraf een samenhang tussen thematiek en uitwerking ontwaard die ook hem de gedachte heeft gegeven dat deze toneelstukken als een samenhangend geheel kunnen worden beschouwd. Desondanks zal ik ze hierna toch ook afzonderlijk bespreken.


Enkele vormelementen van Vondels tragedie

Toen Vondel in 1654 zijn Lucifer in de schouwburg liet opvoeren en als afzonderlijke uitgave publiceerde, wist de toeschouwer/lezer wel zo ongeveer wat hem te wachten stond. Een Vondeliaanse tragedie was een toneelstuk in vijf bedrijven, geschreven in zesvoetige jambische paarsgewijs rijmende verzen met een variabele middenrust, zogeheten alexandrijnen. De handeling werd aan het eind van ieder bedrijf van lyrisch commentaar voorzien door reien. Die reien kon de auteur gebruiken om de gedachten en emoties van de toehoorders in een bepaalde richting te sturen. In de Genesis-trilogie worden de reien gevormd door de goede engelen en daarmee hebben ze een uitzonderlijk gezag. Ook buiten de reien komen soms lyrische gedeelten voor, op emotionele momenten. Zo is in Adam in ballingschap de dialoog tussen Belial en Eva - waar de vrouw door vriendelijke vleiende woorden overgehaald moet worden - uit strofen van viervoetige jambische versregels opgebouwd. In Noah zingen de hofdames van Urania zo'n prachtig en overtuigend loflied op de liefde dat Noah het in enkele kritische regels voor de toeschouwers onschadelijk moet maken.
Verder is de tragedie aan enkele regels gebonden, zoals de eenheden van handeling, tijd en plaats: in het verhaal staat één gebeurtenis centraal die een belangrijke wending betekent in het leven van de hoofdpersonages. Die geschiedenis dient zich binnen 24 uur op min of meer dezelfde plaats af te spelen. De toeschouwer wordt geacht lering te trekken uit het gebeuren en om dat te bereiken moet hij zich emotioneel met de personen verbonden voelen. Lessen worden behalve door de gang van het verhaal zelf ook geboden door bondig geformuleerde losse wijsheden, zogeheten sententies, zoals Lucifer vs. 883: ‘God dienen is regeren’, of Noah vs. 910: ‘Hij is genade waard, die zijne schuld bekent.’

{==287==} {>>pagina-aanduiding<<}

Vanwege de eenheden van tijd en plaats is het vaak niet mogelijk om alles wat belangrijk is voor de handeling ook werkelijk op het toneel te brengen. Zo kan de strijd tussen de goede en slechte engelen in Lucifer niet vertoond worden en hetzelfde geldt voor de zondvloed in Noah. In dergelijke gevallen maakt de dichter van de nood een deugd: wat niet getoond kan worden, wordt verteld en zulke vertellingen, gewoonlijk ‘bodeberichten’ genoemd, zijn vaak staaltjes van groot retorisch vermogen.
Vondels tragedieopvatting was in hoge mate bepaald door wat hij kende van de Griekse en Romeinse toneelpraktijk en vooral ook door de klassieke theorie. Hij heeft daarin ook ontwikkelingen doorgemaakt. Begonnen als navolger van de Latijnse toneelschrijver Seneca, is hij later vooral in de ban geraakt van het Griekse drama en de Griekse theoreticus Aristoteles, die in zijn Poetica de toneelpraktijk had geëxpliciteerd en toegelicht. Het was Aristoteles die belangwekkende aanwijzingen had gegeven over het karakter van de hoofdpersoon: niet geheel goed en niet geheel slecht. Die hoofdpersoon begaat een misslag en zijn leven kent als gevolg daarvan een dramatische wending (Grieks: peripeteia) die gepaard gaat met een inzicht in wat er is gebeurd en waarom (Grieks: anagnorisis; de Latijnse term agnitio is gebruikelijker). Het was ook Aristoteles die de theorie van de katharsis (zuivering) had geformuleerd: doordat bij de toeschouwers door het lot van de hoofdpersoon ‘vrees’ en ‘medelijden’ werd opgewekt, werden zijzelf ‘gereinigd’ van deze hartstochten.


Lucifer

Toen Lucifer in 1654 voltooid was, was Vondel 67 jaar oud en had hij al veel ervaring opgebouwd als toneelschrijver. Zo kon hij eindelijk voor de dag komen met dit duizelingwekkende onderwerp, de ondergang van de opstandige engelen en de zondeval van de mens. Hij moet jaren over het stuk hebben nagedacht. Al in 1648 had hij bij zijn geleerde vriend professor Vossius twee boeken geleend over engelen, van respectievelijk Josephus Angles en J.G. Stuckius. Toen moet hij het idee dus al hebben gehad. Ook de engelenleer van de Franse jezuïet Dionysius Petavius is een bron geweest. Tussen 1648 en 1654 heeft Vondel geen andere werken van enige omvang geschreven. Al zijn aandacht werd blijkbaar opgeëist door de grootse onderneming.
Het waren geen kleine problemen die hij moest oplossen. Hoe kon hij een engelengemeenschap tot onderwerp van een toneelstuk maken? Hoe moest hun leefwereld getoond worden? Hoe moest de van engel tot duivel wordende

{==288==} {>>pagina-aanduiding<<}
Lucifer gestalte krijgen? Hoe kan een mens inzicht hebben in ‘engelenpsychologie’? En vooral: hoe kan een mens iets begrijpen van de mysterieuze raadsbesluiten Gods? En dan ook nog: welke lessen zijn er te trekken uit dit oergebeuren waarvan de mensheid nog steeds de gruwelijke gevolgen ondervindt?

De bijbelse inkleding

Vondel heeft in de jaren voor 1654 veel studie verricht op het gebied van bijbelexegese en theologie. In alle eeuwen christendom die achter hem lagen was er diepgaand gestudeerd op dat grote vraagstuk: het ontstaan van het kwaad in de wereld.
De bijbel - het boek waaraan Vondel al eerder de stof voor verschillende drama's had ontleend - bood weinig steun. Dat leverde enerzijds moeilijkheden op maar vergunde hem anderzijds om, volgens de gouden regel die hij van zijn vriend professor Vossius geleerd had, enigermate vrij met deze hoofdbron om te gaan. Die regel luidde volgens Vondels formulering in het ‘Berecht’ [voorbericht] van zijn tragedie Gebroeders (1640): ‘Hetgeen Gods boek zeit noodzakelijk, 'tgeen het niet zeit spaarzaam en 'tgeen hiertegen strijdt geenszins te zeggen.’ Met andere woorden: de gegevens van de bijbel moeten gebruikt worden, er mag niet tegen de bijbel worden ingegaan maar waar de bijbel geen informatie geeft, mag de dichter - zij het spaarzaam - zijn gang gaan. Vondel ging dat laatste hoe langer hoe meer doen, met Noah, zoals we nog zullen zien, als hoogtepunt. Wel zorgde hij ervoor dat zijn toevoegingen in elk geval de toets van de theologische kritiek zouden kunnen doorstaan.
In het bijbelse verhaal van de schepping van Adam en Eva en hun eerste tijd in het gelukzalige paradijs wordt in het geheel niet verklaard hoe Eva en na haar Adam ertoe gekomen waren Gods uitdrukkelijk verbod om van de boom der kennis te eten te overtreden. Ineens is daar ‘de slang, listiger dan al het gedierte des velds’. Hij verleidt Eva om toch die heerlijke appel te eten en zodoende godegelijk te worden, met kennis van goed en kwaad. De zonden van hoogmoed en afgunst zijn zo ter wereld gekomen, maar vanwaar?
Die slang - dat kon niet zomaar een slang zijn. Daar moest iemand achter zitten. De duivel natuurlijk, de grote tegenspeler van God: heet die niet in Openbaring 12 ‘een grote draak’? En draak en slang zijn verwisselbaar. Dat valt te lezen in Adam in ballingschap waar een gevleugelde draak, even verderop ook als slang aangeduid, als verleider wordt voorgesteld (vs. 618 en vs. 628). Op verschillende plaatsen in de bijbel is die duivel aanwezig, maar eigenlijk veel minder dan men zou verwachten. Wie iets van de oergeschiedenis wilde achterhalen, moest dus spaarzame bijbelteksten bijeenlezen en interpreteren. In het Berecht van zijn tragedie gaat Vondel daar uitgebreid op in. Hij

{==289==} {>>pagina-aanduiding<<}
noemt uit het Oude Testament plaatsen uit de profeten Jesaja en Ezechiël, waar gesproken wordt over een ‘Morgenster’ (in de Vulgaat als Lucifer aangeduid) die gevallen is nadat hij met de Allerhoogste gelijk had willen worden, en over een ‘cherub’ die in ‘Eden, Gods hof’ vertoefde. Uit het Nieuwe Testament is er een woord van Christus zelf: ‘Ik zag de Satan [duivel] als een bliksem uit de hemel vallen’ en vooral een uitspraak in de brief van de apostel Judas (vs. 6): ‘En de engelen die hun begintoestand niet bewaard hebben maar hun eigen woonstede verlaten hebben, heeft Hij tot het laatste oordeel met eeuwige banden onder de duisternis bewaard’. In het boek Openbaring wordt daar nog het gegeven aan toegevoegd van een ‘strijd in de hemel’ tussen Michaël en zijn engelen en de ‘draak’ en de zijnen. Schaarse gegevens, geheimzinnige uitspraken. Maar met behulp van dit schaarse materiaal hebben theologen in de loop der eeuwen een min of meer samenhangende interpretatie tot stand gebracht. Vondel noemt de namen van de oude kerkvader Cyprianus, die van de zevende-eeuwse paus Gregorius en St. Bernhard van Clairvaux, de gezaghebbende middeleeuwse theoloog. Uit de losse bijbelse gegevens is zo een verhaal ontstaan, het verhaal van Lucifer, die geschapen was om uit te blinken onder de engelen maar in zijn hoogmoed afgunstig werd op God en op de naar Gods beeld geschapen mens. Hij probeerde, samen met zijn aanhangers, de mens ten val te brengen, maar was daarvóór zelf in een oorlog met de Aartsengel Michaël tot de ondergang gebracht en ter helle verwezen. Op aarde was hem nog macht overgebleven om kwaad te stichten en tot kwaad aan te zetten, maar bij het einde der tijden zou zijn macht definitief gebroken worden
Het centrale deel van dit verhaal, de opstand en ondergang van de engelen, is door Vondel in bijna 2200 versregels tot een treurspel gemaakt. Hij heeft het - noodgedwongen - verrijkt met allerlei andere gegevens. Hij gaf bijvoorbeeld Lucifer een aantal trawanten met namen die aan de bijbel ontleend zijn. Zo heet Apollyon in Openbaring 9 ‘de engel van de afgrond’, komt Beëlzebul op verschillende plaatsen voor als ‘overste der duivelen’ (bijv. Mattheus 12:24) en is ‘Belialskind’ in vele bijbelplaatsen de aanduiding voor een tegenstrever Gods. Ook de goede engelen heeft Vondel van hoofdpersonen en namen voorzien. Lucifers grote tegenspeler is Michaël. Van hem is in de bijbel maar zelden sprake, maar hij wordt opgevoerd als de Aartsengel die ‘met de duivel twistte’ (Judas vs. 9) en vooral als de aanvoerder van de engelen die strijd voeren met ‘de draak’ en zijn engelen (Openbaring 12:7). Traditioneel is hij Gods legeraanvoerder. Daarnaast treden anderen op. Gabriël, uit de bijbel welbekend als de engel die Maria de boodschap bracht dat zij de moeder van Christus zou worden, treedt ook in de tragedie op als de boodschapper en vertolker van Gods geheimenissen. Rafaël, bekend als de hulpvaardige geleide-engel van Tobias in het gelijknamige deuterocanonieke bijbelboek, is in Vondels tragedie de engel die het langst probeert verzoening tot stand te brengen. Uriël ten slotte komt

{==290==} {>>pagina-aanduiding<<}
ook in deuterocanonieke bijbelboeken voor en vervult de rol van gerechtsengel. Zo heeft Vondel zijn personages bijeengevonden als exemplarische vertegenwoordigers van beide groepen.


Een aristotelische hoofdpersoon

Maar om met die personages een boeiend treurspel te maken was het ook nodig dat zij een karaktervolle invulling kregen. Dat had Vondel nu juist in het afgelopen decennium door zijn werk als treurspeldichter geleerd. Diepgaande bestudering van de Poetica van Aristoteles, zoals becommentarieerd door de Nederlandse geleerden Daniel Heinsius en Gerardus Johannes Vossius, en ook van de praktijk van het Griekse drama had hem tot het inzicht gebracht dat de ware treurspelheld geen heilige en evenmin een schurk dient te zijn, maar een personage daartussenin: heen en weer getrokken door goed en kwaad en ten slotte ondergaand aan een fout die hem wel toegerekend mag en moet worden, maar die toch eerder een misslag dan een bewust gezochte misdaad is. Met zo'n figuur kan de toeschouwer zich identificeren: geïnteresseerd zal men zo iemand volgen in zijn onzekerheid, zijn dwaling en ten slotte zijn ondergang. Zijn lot roept vrees en medelijden op: kan dat mij ook gebeuren? En: ach, wat treurig dat hem dit overkomt. Het schoolvoorbeeld is Sophocles' Oedipus, door Vondel later ook vertaald (1660).
Zo'n toneelfiguur had Vondel voor het eerst in 1648 geschapen in zijn Salomon, het verhaal van de wijze, godvruchtige koning die zich door verliefdheid op zijn vrouw had laten verleiden tot het brengen van een afgodenoffer, wetend dat hij verkeerd deed, maar dat wat vergoelijkend. Gods toorn ontbrandt en de straf is hard: burgeroorlog zal het door afgoderij verloederde rijk uiteen doen vallen.
Maar hoe moest dit inzicht nu in Lucifer gestalte krijgen? In de eerste plaats heeft Vondel de uitgangssituatie zo gecreëerd dat Lucifers handelen aanvankelijk een schijn van recht heeft, namelijk door van het leenstelsel uit te gaan.


Rangen en standen in de hemel

De bijbelse gegevens over de engelenwereld zijn, zoals we zagen, betrekkelijk schaars. Zelfs dat het om onlichamelijke wezens, geesten, gaat is daar nauwelijks terug te vinden, tenzij men dan denkt, zoals ook Vondel doet, aan de ‘zeven geesten die voor Gods troon zijn’ uit Openbaring (bijv. 1:4). In de bijbel komen een paar soorten engelen, een paar functies, een paar namen aan de

{==291==} {>>pagina-aanduiding<<}
orde en daar moeten we het mee doen. Zo kent de bijbel de Cherubijnen, die Gods troon stutten, de Serafijnen die God het ‘driemaal heilig’ toeroepen en Michaël wordt als Aartsengel aangeduid. Engelen ten slotte treden vaak op als afgezanten en begeleiders van God. De apostel Paulus heeft het in zijn brief aan de Kolossenzen (1:16) over tronen, heerschappijen, overheden, machten, in het kader van zienlijke en onzienlijke geschapenheden. Zijn daarmee soms soorten engelen bedoeld? Zo is het in elk geval uitgelegd. Omstreeks 500 is er een geschrift verschenen, De hemelse hiërarchie, van iemand die bij gebrek aan beter pseudo-Dionysius wordt genoemd. In dat boek wordt de engelenwereld in hiërarchische volgorde in systeem gebracht en wel in drie groepen. De eerste groep, die het dichtst bij God staat en Hem onmiddellijk dient, bestaat uit de orden van Serafijnen, Cherubijnen en Tronen; de tweede uit Heerschappijen, Krachten en Machten; en de derde uit Vorsten, Aartsengelen en Engelen. Met deze laatste groep, en dan weer voornamelijk met de Engelen, heeft de mensheid te maken. Engelen geven hemelse boodschappen door, Engelen beschermen en dienen de mens
Die geheel in de traditie ingebedde indeling heeft Vondel overgenomen. Gabriël legt een en ander uit in vs. 241-256. In de handeling speelt deze indeling overigens geen belangrijke rol. Men zou even kunnen denken dat de hoogste engelenorden, die van Cherubijnen en Serafijnen, niet aan de opstand zouden deelnemen: zij zijn immers leden van Gods ‘geheime raad’ en zijn Hem het meeste nabij. Toch blijkt uit het stuk dat de opstandelingen zich onder alle hiërarchieën bevinden. Belzebub pocht daarop in vs. 1413-1417. En wie in het woord van een duivel geen vertrouwen heeft, kan min of meer hetzelfde lezen in vs. 834-836, waar de rei van gqede engelen vermaant dat klagend gedrag niet past bij Heerschappijen, Machten en Tronen.
Door deze traditionele indeling (waaraan de aan het kerkelijk gezag getrouwe Vondel gebonden was) loopt een andere heen, en wel een naar (staatkundige) positie. God wordt gezien als een koning die zijn macht voor bepaalde taken en onderdelen heeft toevertrouwd aan leenmannen (zie bijv. vs. 1545, 1587, 1600). Zij hebben het recht om te heersen op de hun toegewezen terreinen, maar ze blijven desondanks geheel en al afhankelijk van God. Hem zijn en blijven ze zonder enige restrictie gehoorzaamheid verschuldigd. Dat wordt, zoals in het feodale stelsel gebruikelijk, met een leenmanseed bekrachtigd.
Het goddelijke koningshof kent verschillende functies: Lucifer, in het stuk herhaaldelijk als Aartsengel aangeduid, is als hoogste leenman Gods stadhouder. Dat blijkt uit zijn rijkversierde kledij, zijn stralend voorkomen. De Aartsengel Michaël is Gods hoogste legerbevelhebber (een functie die men eerder zou verwachten in de orde van de Machten, Tronen of Heerschappijen). Gabriël, Rafaël en Uriël zijn gewone Engelen.
Alleen Aartsengelen en Engelen spelen in de tragedie dus een rol, en dat zou

{==292==} {>>pagina-aanduiding<<}
dan weer kunnen voortvloeien uit het feit dat juist aan die twee orden de mensheid is toevertrouwd. Desondanks is de positie van Lucifer uitzonderlijk. In de tragedie is hij - buiten de traditionele engelenhiërarchie om - de hoogstgeplaatste, Gods representant zelf. Dat wordt zelfs uitdrukkelijk zo tegen hem gezegd door Rafaël in vs. 504 en later nog eens in vs. 1467-1469: buiten alle hiërarchische ordening heeft God u op de hoogste positie gesteld. Het verdient opmerking dat hij daarmee tegelijk ook de eerste is die door God is uitverkoren om een hogere plaats in te nemen dan hem in feite zou toekomen. Wat hij de mens gaat misgunnen, heeft hij eerst zelf gekregen.
Lucifers verzet komt direct voort uit deze uitverkiezing. God zelf heeft hem tot deze allerhoogste positie in de engelenwereld verkozen en diezelfde God laat hem nu, zo ervaart hij dat, plotseling vallen voor een nieuwkomer, de mens. Hij is altijd een trouwe leenman geweest, heeft zijn plicht altijd vervuld en waarom dan nu plotseling deze degradatie? Hij heeft zijn leenmanseed gestand gedaan, waarom verbreekt God nu Zijn belofte? Gaat dat niet in tegen recht en rede?
In Vondels tijd bestond het leenstelsel allang niet meer, maar sporen ervan waren nog zichtbaar. De vorsten van het Duitse keizerrijk, hoewel in feite geheel zelfstandig, huldigden toch de keizer nog in als hoogste gezagsdrager. De tamelijk recente geschiedenis van de Republiek liet eveneens nog iets van die leenmanssituatie zien. Was Willem van Oranje geen stadhouder geweest van koning Philips ii? Hadden de Nederlandse leiders niet, juist omdat dat besef nog levend was, geprobeerd de koning buiten schot te houden bij de Opstand en in plaats daarvan zijn plaatsvervanger, de hertog van Alva, als de grote boosdoener aangewezen?
Op die manier probeert ook Lucifer te werk te gaan. Hij blijft zo lang mogelijk ontkennen dat zijn actie tegen God gericht is. Integendeel, hij wil juist God beschermen tegen Zichzelf en Hem houden aan Zijn eigen beloften. Wat hij zegt, heeft een schijn van recht, temeer omdat er van het verrassende goddelijke besluit maar mondjesmaat en weinig expliciet enige uitleg komt. Dat Gods Zoon zelf mens zal worden en dat de toekomstige hoge positie van de mens nu juist daarin is gelegen, wordt wel genoemd maar niet toegelicht (vs. 218-228). Lucifer begrijpt dat ook niet of nauwelijks: wat hij voor zich ziet is een aardworm die, tegen recht en rede in, de hoogste eer krijgt (vs. 462-464). Dat God zich in een mens zou uitstorten, komt hem ongerijmd voor (vs. 468 vv.). Dat kan Gabriël hem ook niet uitleggen (vs. 497 en later 547 vv.) Het enige echte argument dat de boodschapper van God naar voren brengt is: God wil het nu eenmaal zo en daarbij heb je je neer te leggen.
De keuze voor een leenstelselsamenleving heeft Vondel dus de mogelijkheid geboden Lucifer met kracht van argumenten aan het woord te laten en als het ware tegen God in het recht te verdedigen. Zo zegt hij het tegen Belzebub:

{==293==} {>>pagina-aanduiding<<}


Gij vat het recht: het past rechtschapen heerschappijen 
geenszins haar wettigheid zo los te laten glijen, 
want d' oppermacht is d' eerste aan hare wet verplicht; 
verandren voegt haar minst. Ben ik een zoon van 't licht, 
een heerser over 't licht, ik zal mijn recht bewaren. (vs. 428-432.) 


Met die opstandige taal gaat hij te ver. In laatste instantie is God geen leenheer die ook wel eens een vergissing kan begaan en gecorrigeerd zou mogen worden. En de engelen zijn geen leenmannen die hun steun aan de heerser kunnen opzeggen. God is God, volstrekt onaantastbaar, in alle opzichten. Dat is ook Vondels diepste overtuiging. In feite bestaat er bij hem geen enkele twijfel over dat Gods besluiten onbetwistbaar juist zijn en dat de hele schepping niet anders kan en mag doen dan Hem gehoorzaam zijn.


Engelenpsychologie

In de tweede plaats heeft: Vondel Lucifer tot een aristotelische hoofdpersoon gemaakt door hem als een enigszins wankelmoedige persoonlijkheid uit te beelden. Hij laat zich door zijn ontevreden dienaren verder opjagen dan hij misschien wel wil. Enerzijds is hij zo verontwaardigd door wat hij meent dat God de engelen aandoet dat hij zich ten slotte aan het hoofd van de opstandelingen schaart en daarmee de ultieme zonde begaat: rechtstreeks verzet tegen de Almachtige. Anderzijds weet hij van zijn schuld, luistert hij als Rafaël probeert hem van zijn heilloze weg terug te brengen, komt er bijna een moment van bekering, tot zijn trots hem toch weer meesleept, definitief zijn ondergang tegemoet.
Ook de dienaren van de twee tegenspelers Lucifer en Michaël zijn min of meer psychologisch ingekleurd. Vondel opereerde daarmee op of misschien zelfs over de grens van het mogelijke. Wat de kant van Lucifer betreft, moest hij voor zijn verhaal engelen creëren die al gingen neigen tot het kwaad. Als het ware vooruitgrijpend op wat er later van hen zou worden, geeft hij hun ook al de namen die hun slechtheid aariduiden zoals Apollion [Bederver] en Belzebub [‘vliegengod’, duivel]. Heel even in het begin is er nog niets aan de hand. Apollion is eenvoudigweg op een verkenningstocht naar de aarde gestuurd en doet verslag van zijn bevindingen aan zijn chef Belzebub en zijn collega Belial. Verrukt vertelt Apollion wat hij allemaal gezien heeft. En langzamerhand sluipt dan de afgunst binnen bij verteller en luisteraars: ‘'t Geluk der engelen moet wijken voor de mensen’ (vs. 38), Variaties van dat zinnetje keren voortdurend terug en met verdubbelde kracht als het ten slotte om de mensen gaat: zij zijn samen, zij kennen een ‘brand van liefde’ en vooral: zij zijn in staat nageslacht te

{==294==} {>>pagina-aanduiding<<}
verwekken. ‘De mens is machtig dus ons over 't hoofd te wassen’ (vs. 189) en ‘hij zal al hoger gaan om zijnen stoel in top der hemelen te zetten’ (vs. 193). Op dat moment komt Gabriël een en ander uitleggen, in bewoordingen die geschikt zijn om de afgunstige engelen nog verder van slag te brengen: ze zullen als speciale taak krijgen om de mens in alle opzichten behulpzaam te zijn, ja te dienen. In het begin van het tweede bedrijf heeft Lucifer dan zijn bitter-ironische conclusie getrokken: Houd maar op mij te bejubelen en te eren; buig maar voor dat laatstgeschapen wezen, de mens. Er komt nog net geen onvertogen woord over zijn lippen, al is zijn ergernis duidelijk. Belzebub stookt het vuurtje dan nog even op:

Een aardworm, uit een klomp van aarde en klei gekropen, 
braveert uw mogendheid. Gij zult het mensdom zien 
zo verre boven u en, vallende op uw kniên, 
met nederslachtigheid en neergeslagene ogen 
aanbidden zijne macht en hoogheid en vermogen. (vs. 389-393) 


Zo wordt de vernedering wel heel beeldend gemaakt. En daarop volgt dan ook Lucifers eerste werkelijk opstandige reactie:

Dat zal ik keren, is het anders [tenminste] in mijn macht. (vs. 410) 


Vanaf dat ogenblik gaat het van kwaad tot erger.
Men kan niet anders dan de subtiliteit bewonderen waarmee Vondel hier te werk is gegaan. Zo zou het kunnen gaan bij mensen die zich tekortgedaan voelen. Ook bij engelen? Zoals het kwaad in het paradijs niet verklaard wordt, maar alleen als een gegeven wordt verondersteld, zo ontbreekt ook hier de verklaring. Hoe is het mogelijk dat de stedehouder Gods zich aan het kwaad overgeeft? Of al eerder: waarom brandt de jaloezie in het gemoed van Apollion als hij het paradijs en het eerste mensenpaar ziet? Vondel kon niet anders doen dan zo nadenkend mogelijk terugredeneren vanuit de einduitslag: de bijbel leert dat er engelen afgevallen zijn. De dichter probeert dat psychologisch aannemelijk te maken, maar het werkelijk verklaren ligt buiten zijn macht. Vondel heeft voorzien dat men kritiek zou kunnen hebben op zijn uitbeelding van de engelen. In zijn Berecht gaat hij er kort op in als hij zich verdedigt tegen al te schoolse en neuswijze critici. Er waren nu eenmaal twee soorten personages nodig, kwaadwillige en goede. Die moesten uitgebeeld worden naar ‘hun aard en staat’. Zo hebben wij dat van de klassieke literatuurkenner Cicero geleerd, stelt hij vast met een beroep op een erkende autoriteit - een autoriteit die het als ‘heiden’ uiteraard met geen woord over engelen had gehad.
Aan de kant van de goede engelen behoefde de uitbeelding van Michaël

{==295==} {>>pagina-aanduiding<<}
minder subtiliteit. Hij doet als een goed soldaat wat hem wordt opgedragen en twijfelt geen moment aan Gods autoriteit. Rafaël is op een verfijnde manier psychologisch uitgebeeld. Tussen Lucifer en hem had warme genegenheid geheerst. Dat blijkt uit het gesprek dat ze in het vierde bedrijf voeren. Als ‘the point of no return’ eigenlijk al gepasseerd is, doet Rafaël een uiterste poging Lucifer nog van zijn kwade weg af te brengen: Doe dit niet, ook voor mij. Grijp de olijftak van genade die ik u bied. Gun het me dat ik degene mag zijn die omhoog de tijding van uw onderwerping breng. Ze discussiëren. Rafaël verdedigt onbezweken Gods recht maar gaat tot de uiterste grens wanneer hij zich als ‘middelaar’ opwerpt die zelfs nu nog genade kan verzekeren. Het is al te laat. Even aarzelt Lucifer, maar dan beseft hij niet meer terug te kunnen. Er is geen hoop meer, vechten is het enig mogelijke. Later in het stuk, als Rafaël zich de veldslag laat vertellen, geeft hij commentaar dat verraadt hoe het gebeurde hem pijn doet, hoe de val van Lucifer hem aangrijpt maar ook hoe hij het onvermijdelijke ervan inziet. Standvastig blijft hij aan Gods zijde. Als het al mogelijk is een engel in het hart te kijken, dan heeft Vondel dat met Rafaël gedaan. Dat hij daarbij toneeltechnisch ook bereikte dat de spanning of Lucifer werkelijk zal doorzetten nog even wordt volgehouden, is extra winst.


De plaats van handeling en het tijdsverloop

‘Het toneel is in den hemel’ (p. 23). Is er ooit een laconieker en tegelijk zelfbewuster toneelaanwijzing gegeven? Wat gaat komen, speelt zich in de hemel af. Hier volgt een tragedie waarin men inderdaad op Gods tafel zal kunnen kijken. Maar achter het zinnetje gaat behalve deze zelfbewustheid van de dichter, die weet dat hij het hoogste wat er bestaat gaat bieden, ook literaire theorie schuil. Vondels toneelaanwijzing suggereert eenheid van plaats, maar de hemel is kosmoswijd en veel beperking wordt er dus niet mee gegeven. Toch is die eenheid van plaats er wel. De drie booswichten-in-wording uit het eerste bedrijf bevinden zich aan de rand van het empyreum, de hoogste hemelsfeer, waar de engelen verblijven. Ze kijken naar beneden en zien dan Apollion opstijgen vanaf de aarde, langs de negen sferen van zon en planeten. Na enige tijd voegen Gabriël en later Lucifer zich op diezelfde plaats bij hen. Inmiddels heeft zich daar ook een menigte ‘Luciferisten’ verzameld die boos discussiëren met de rei van goede engelen. Belzebub cum suis stoken hen verder op. Dan komt ook Michaël op het rumoerige tafereel af en probeert de Luciferisten tot onderwerping te dwingen. Als dat niet lukt, gaat hij weg om zijn leger in gereedheid te brengen. Ook de Luciferisten vertrekken met hun aanvoerders. Vanaf hier wordt de ‘eenheid van plaats’ ruimer. In het begin van het vierde bedrijf vinden we Gabriël in gesprek met Michaël en Uriël, zijn schildknaap. Michaël trekt zijn harnas aan

{==296==} {>>pagina-aanduiding<<}
en trekt heen, gevolgd door zijn getrouwen. Direct daarop komen Lucifer, Belzebub en de Luciferisten op. Het wordt minder waarschijnlijk dat zich dat allemaal op dezelfde locatie afspeelt. Er moet een zekere afstand bestaan tussen de twee groepen. Toch is er nog contact: het zojuist besproken gesprek tussen Lucifer en Rafaël vindt hier plaats en dat eindigt met Lucifers uitroep: ‘Daar hoor ik Gods trompet’ (vs. 1655). Het vijfde bedrijf bestaat vrijwel uitsluitend uit vertellingen. Eerst vertelt Uriël aan Rafaël in de beste klassieke traditie hoe de slag verlopen is, in een zogeheten ‘bodeverhaal’, een pronkstuk van vertelkunst. In triomf komen de engelen en Michaël dan van het strijdperk terug. En dan, op dat hoogtepunt, volgt een nieuw verslag, dit keer van Gabriël: de strijd met de afvallige engelen mag gewonnen zijn, maar Lucifer heeft op aarde de overwinning behaald: de mens heeft gezondigd en heeft al zijn glans en glorie verloren.
Hoe Lucifer is opgevoerd weten we niet. Wei is bekend dat er een kostbare ‘toneelhemel’ voor is gebouwd. Maar hoe dan ook, een houten gebouw en kunst- en vliegwerk, hoe ingenieus ook, kan toch niet een hemel voorstellen. De hemel is van ‘lucht’ en engelen ‘vliegen’ daarin, zo werd hun beweging traditioneel genoemd. Dat valt niet te tonen maar wel te vertellen. Soms is die lucht ijl en dun, soms lijkt Vondel aan een waterachtig element te denken waarin de beweging van de engelen met ‘zwemmen’ kan worden aangeduid (vs. 747) en zeker geldt dat voor de veldslag tussen engelen en duivels waarin men roeit en de tactieken van de zeeslag kan toepassen. Soms wordt de hemel nog concreter voorgesteld: er is een wapenhuis dat met een sleutel geopend dient te worden, Gods paleis heeft een diamanten poort. Hiervoor kon Vondel zich beroepen op de beschrijving van het hemelse Jeruzalem als een stad met fundamenten, met een hoge muur waarin twaalf poorten. Als zo'n apocalyptisch geschrift het voor mensenogen onafbeeldbare wil tonen, zal het met menselijke beelden moeten gebeuren. De taal moet doen wat met aards materiaal niet mogelijk is: de illusie geven van de unieke hemelse situatie.
Behalve de eenheid van plaats kent het klassieke toneel ook de ‘eenheid van tijd’, die inhield dat de tragedie zich in één dag moest afspelen. Die eenheid noemt Vondel niet in Lucifer. Dat is ongetwijfeld weloverwogen. De hemel kent geen tijd: ‘duizend jaren zijn in uw ogen als een dag’, zegt de bijbel en Vondel heeft zelf gedicht: ‘Het hemels uurwerk telt geen stonden’ (wbx p. 44). Er gebeurt in Lucifer veel meer dan op een menselijke dag zou kunnen: een opstand, een veldslag en dan ook nog, als de engelen gevallen zijn, de zondeval van Adam en Eva door toedoen van de op aarde rondspokende helse machten. Bijbeluitleggers hebben zich de eeuwen door het hoofd gebroken over allerlei curieuze details van de scheppingsgeschiedenis: waar was het paradijs precies gelokaliseerd, maar ook: hoe laat was het op de zesde dag toen Adam geschapen werd, op welk moment van de dag werd Eva uit zijn rib gebouwd, hoe lang

{==297==} {>>pagina-aanduiding<<}
zijn ze gelukkig samen geweest voor de slang ze tot zonde verleidde en uit het paradijs werden gejaagd? Daar zijn veel antwoorden op, maar nergens wordt dit alles als in één dag geconcentreerd gezien. Deze gebeurtenissen ziet Vondel hier, in Lucifer, vanuit hemels, tijd-loos perspectief. Later, in Adam in ballingschap, zal hij (een deel van) hetzelfde verhaal nog eens weergeven, maar dan vanaf de aarde. En ja, dan speelt zich het huwelijksfeest van Adam en Eva en hun ondergang zich inderdaad binnen 24 uur af.


‘Staatverandering’ en ‘herkennisse’

Zoals ik al aangaf, diende in een aristotelische tragedie de hoofdpersoon iemand te zijn tussen goed en kwaad die geleidelijk aan tot de ondergang wordt gebracht. Lang lijkt alles goed te gaan, maar dan komt onontkoombaar het moment waarop het ongeluk toeslaat en de gebeurtenissen kantelen, de peripeteia [omwenteling], door Vondel ‘staatverandering’ genoemd. Daar hoort bij dat de hoofdpersoon op dat moment ook inziet wat er is gebeurd en wat daarvan de gevolgen zijn: de anagnorisis of agnitio, in Vondels vertaling ‘herkennisse’. Staatverandering en herkennisse zijn ook in Lucifer terug te vinden, zij het op een wat ongebruikelijk moment. Dat heeft opnieuw te maken met het uitzonderlijke onderwerp: engelen die tot duivelen worden. Wanneer de val in het vierde bedrijf eenmaal heeft plaatsgevonden, geeft Vondel Lucifer en zijn trawanten geen tekst meer. Vanaf dat moment mogen alleen de trouwgebleven engelen de gebeurtenissen vertellen en interpreteren. Lucifer krijgt geen gelegenheid om zelf de betekenis van zijn val te verwoorden. De vertolking van zijn inzicht wordt hem wel iets eerder gegund, namelijk op het moment vlak voor de beslissende slag. Dan blijkt hij in feite al te weten wat er zal gaan gebeuren en wat dat voor hemzelf inhoudt. De monoloog van vs. 1634-1655 is het moment van Lucifers anagnoris, terwijl de werkelijke peripeteia dan nog niet heeft plaatsgevonden:

Of ergens schepsel zo rampzalig zwerft als ik? (vs. 1634) 




Theologische achtergrond

Een belangrijk thema van Lucifer is de vrije verkiezing van God. Uit veel bijbelverhalen blijkt dat God kiest voor de zwakkere en de jongere, en de hoogmoedige verwerpt ten gunste van de nederige. De jongere broer Abel wordt gekozen boven de oudere Kaïn, Jacob wordt verkozen boven Ezau en de verloren jongste zoon uit de gelijkenis komt in de hoogste positie terecht. De in die lijn lig-
{==298==} {>>pagina-aanduiding<<}
gende keuze voor de mens, die ‘aardworm’, kunnen de Luciferisten niet begrijpen en in hun hoogmoed en afgunst nog minder accepteren. Dat de jongere zoon boven de oudste wordt gesteld, wijzen ze als bitter onrechtvaardig af (vs. 1031-1033, 1163-1164). Dit bijbelse hoofdthema is door Vondel vaker in zijn werk vertolkt: ‘De hemel heeft het kleen verkoren’, zo luidt het bijvoorbeeld in de rei van edelingen in Gysbrecht van Aemstel.
Over de meer specifieke theologische denkbeelden zoals die door Vondel in Lucifer zijn neergelegd, is al heel veel geschreven. Met name in de twintigste eeuw hebben katholieke ordebroeders als de premonstratenzer pater Molkenboer en de franciscaner pater Maximilianus hun grote kennis van kerkvaders en latere theologen in tal van Vondelstudies neergelegd. Er is geen sprake van deze soms tamelijk duistere stof hier uitvoerig te bespreken. Ons modernen ontbreekt daartoe ook vrijwel altijd de benodigde voorkennis. Maar ook Vondels tijdgenoten zullen niet alle subtiliteiten opgevangen en begrepen hebben. Er is temeer reden voor een zekere terughoudendheid omdat beschouwingen over de theologische achtergronden van Vondels tragedies gemakkelijk (maar ten onrechte) de indruk geven dat de dichter zijn exegetische en theologische inzichten als onbetwijfelbare waarheid zou hebben aangeboden aan toeschouwers en lezers. En nog minder heeft hij verondersteld dat men dit alles in het achterhoofd zou moeten hebben om zijn stukken te begrijpen.
Een enkel voorbeeld. Theologen hebben erop gewezen dat er vaak een ‘proeftijd’ voor de engelen werd verondersteld, waarin ze een beproeving moesten doorstaan. Volgens de gezaghebbende theoloog Thomas van Aquino zou de verleiding zijn dat engelen op ongeordende wijze zouden verlangen gelijk aan God te zijn. Volgens theologen uit de franciscaanse school zoals Duns Scotus en Suarez zou de beproeving zijn ‘de nederige onderwerping aan de godmens’. Vondel zou zich bij die tweede visie hebben aangesloten. Dat lijkt mij juist, maar het is ook goed om erop te attenderen dat het hele begrip ‘proeftijd’ in het stuk niet met zoveel woorden voorkomt. Iets dergelijks geldt voor een ander hoogst belangrijk theologisch vraagstuk: was de menswording van Gods Zoon afhankelijk van de zondeval, zoals Thomas van Aquino dat zag, of zou ook zonder die val de menswording hebben plaatsgevonden, zoals de franciscaanse school meende. Opnieuw lijkt het erop dat Vondel zich bij die laatste groep heeft aangesloten, maar alweer is het evenzeer duidelijk dat hij het vraagstuk als zodanig niet bespreekt en er zijn personages ook niet over laat discussiëren. Hij gebruikt wat hij van theologen leert om daarmee zijn tragedie zo overtuigend en waarschijnlijk mogelijk te maken. Het valt hem daarom ook niet te verwijten dat hij er niet in geslaagd is problemen waar de knapste koppen zo'n vijftien eeuwen over hadden gespeculeerd, bevredigend op te lossen. Dat was zijn intentie en ook zijn pretentie niet. Het enige wat hij wilde, was voor zichzelf de zekerheid

{==299==} {>>pagina-aanduiding<<}
hebben dat de voorstelling van zaken zoals hij die in zijn tragedie gaf, theologisch een zekere aannemelijkheid had.


Politieke achtergrond

Lucifer is het drama van de opstand. Gezien het feit dat Vondel zijn tragedie heeft opgedragen aan de Duitse keizer, kan men vermoeden dat de dichter, al was het maar met een half oog, ook naar de politieke situatie in zijn eigen tijd heeft gekeken. Daarop wijst de dedicatie ook. Er wordt gerefereerd aan de gevaarlijke toestand van het christelijke Europa, bedreigd als het wordt door de Turken. Om dat gevaar te keren is een verenigd Europa nodig, onder leiding van of in elk geval met respect voor een keizer die bereid en in staat is de gevaren van buiten af te wenden. Het is in dit verband veelzeggend dat het leger van Lucifer in groene livrei onder het veldteken van de halve maan strijdt (vs. 1760, 1779). Meer in het algemeen wijst Vondel in deze Opdracht op de gevaren van staten waar usurpatoren met list en geweld, als God het niet verhoedt, de macht trachten over te nemen. Zo gezien bestaat er zeker verband tussen de Opdracht aan de keizer en de thematiek van Lucifer.
Er zijn ook andere verbanden gelegd. Er is een reactie van een tijdgenoot bekend die Vondel verwijt dat Vondel het bijbelverhaal misbruikte om commentaar te geven op de recente gebeurtenissen in Engeland waar Cromwells opstand zelfs tot koningsmoord had geleid. Dat was een gebeurtenis waarover Vondel elders zijn afschuw had uitgesproken: ‘Zo bouwt het helse heir in 't Engels rijk zijn troon’ (wbv, 476), waarbij de dubbele betekenis van engelenrijk en Engels rijk niet toevallig is. Desondanks is het onjuist Lucifer te beschouwen als een politieke allegorie met Karel i in de rol van Michaël en Cromwell als de opstandige stedehouder. Het ligt veeleer andersom: de tragedie beeldt uit hoe het gevaar van hoogmoed en opstand tegen God van den beginne af aan in de kosmos aanwezig is geweest. Altijd weer probeert het schepsel het goddelijk recht te ondermijnen en de goddelijke orde te doorbreken. ‘Staatzucht zal alle orden storen’ (vs. 1323). Dat valt de hele geschiedenis door te zien en ook de eigen tijd biedt genoeg voorbeelden.


Ontvangst door tijdgenoten

De hierboven genoemde anonymus die de Lucifer als een vermomd politiek pamflet zag, was niet de enige die bezwaren tegen het stuk formuleerde. Veel feller was het verzet uit de religieuze hoek. Zoals Geeraard Brandt, Vondels biograaf het uitdrukt:

{==300==} {>>pagina-aanduiding<<}

Sommige predikanten bestraften openlijk op stoel [op de preekstoel] dat men zulke bijbelstof en de hemel met de engelen op het toneel bracht; dat men 't heilige vermengde met menselijke vonden en daar een spel van maakte. ‘In dit spel’, zeiden ze, ‘waren onheilige, onkuise, afgodische, valse en gans stoute dingen, te spitsvondig uit menselijke hersens gezogen, begrepen’. Hun prediken en verzoek had zoveel kracht dat men Lucifer, na twee reizen spelens, van 't toneel weerde. Doch dat tegenstreven verwekte te groter nieuwsgierigheid om te lezen hetgeen men verbood te spelen: de ganse druk van duizend boeken werd in acht dagen tijd uitverkocht, zodat de boekverkoper het treurspel weer van nieuws op de pers bracht.
Deze scherpe stellingname van de predikanten past in het kader van de toenmalige controverse over de waarde van toneel. Vanuit de kerk zag men de schouwburg als een poel des verderfs waar grove taal en lichte zeden hand in hand gingen. De gereformeerde kerkenraad was er daarom steeds op uit de magistraten tot sluiting van de schouwburg te bewegen. Wanneer er dan in zo'n besmette omgeving een toneelstuk werd opgevoerd waarin een katholiek (!) het waagde op een tamelijk vrije manier met discussiërende engelen en verliefde praatjes van duivels-in-wording bijbelstof te vertonen en te interpreteren, dan raakten de dominees helemaal in beroering: moesten zij van die zijde concurrentie dulden? In het zeventiende-eeuwse Amsterdam was de gereformeerde kerk een machtig lichaam. Het stadsbestuur boog voor de bezwaren van de kerkeraad en na twee opvoeringen, op 2 en 5 februari, werd Lucifer verboden. Gelezen werd het stuk des te meer. Alleen al in 1654 verschenen er zes drukken.
Er is al veel gediscussieerd over de vraag of Lucifer een van de bronnen van Miltons Paradise lost (1667) is geweest. Milton kende Nederlands en het is niet onmogelijk dat hij met zijn politieke belangstelling voor de Nederlandse reacties op het aantreden van Cromwell, van Vondels werk kennisgenomen heeft. Van werkelijke beïnvloeding is echter geen sprake. Beide auteurs hebben elk op hun eigen wijze gedeeltelijk hetzelfde materiaal gebruikt.



Adam in ballingschap

Zoals gezegd, tien jaar na de voltooiing van Lucifer grijpt Vondel terug op de daar behandelde stof. De val van de mens was in Lucifer alleen in een verhaal aan het einde van het stuk ter sprake geweest, als een dieptreurig contrapunt van de hemelse overwinning die op de afvallige engelen was behaald. Nu krijgt dit beslissende oerverhaal van de mensheid zijn eigen dramatische vormgeving.


{==301==} {>>pagina-aanduiding<<}

Grotius' Adamus exul als literaire bron

Vondel heeft in dit geval de stof niet helemaal zelfstandig bewerkt maar aansluiting gezocht bij het werk van een grote bewonderde voorganger die tevens een goede vriend van hem was geweest, Hugo de Groot of Grotius (1583-1645). Als zeer jonge man - hij was achttien jaar oud toen - had deze in 1601 een Latijns treurspel gepubliceerd onder de titel Adamus exul. ‘Adam in ballingschap’ is een letterlijke vertaling van deze titel. Niet zelden sluit Vondel ook in zijn taalgebruik nauw bij Grotius aan.
Vondel komt openlijk voor deze inspiratiebron uit in zijn Opdracht van het stuk. Het zou volstrekt onjuist zijn voor deze werkwijze het woord plagiaat te gebruiken. Het gaat hier om het in de Renaissance zeer gebruikelijke begrip ‘imitatio’, navolging. Die navolging richtte zich in eerste instantie op de grote klassieke voorbeelden. Door die werkwijze liet de dichter zien dat hij het werk van de grote modellen als Sophocles of Seneca kende en waardeerde maar toch ook trachtte te overtreffen. Eigenlijk zijn al Vondels bijbelse tragedies als imitaties te beschouwen. De vormgeving ervan sloot bij de klassieken aan, maar de bijbelse stof was per definitie van hogere orde en van meer belang - dat alleen al droeg bij aan het ‘overtreffen’. Bij uitbreiding kon men ook grote voorgangers uit de eigen tijd imiteren, met hetzelfde uitgangspunt: hun meesterschap erkennen, maar ook met de poging hen te overtreffen door het vermijden van eventuele fouten en het aanbrengen van eigen, nieuwe schoonheden.
Een nauwkeurige vergelijking tussen beide stukken voert hier te ver. Het is genoeg te vermelden dat Vondel structureel sterk bij Grotius aansluit en dat hij de groepen personages in beginsel gelijk houdt, maar in details uitbreidt. Komt bij Grotius alleen ‘Sathan’ voor, Vondel gebruikt drie ‘helse personages’; Grotius' éne ‘angelus’ is bij Vondel door drie engelen vervangen. Zo'n verandering kan verschillende functies hebben: wat bijvoorbeeld ‘Sathan’ alleen overweegt en dus ook in een monoloog op het toneel uitspreekt, wordt nu over verschillende personages verdeeld, wat de ‘duivelenpsychologie’ meer inhoud en verscheidenheid geeft. Tegelijk is een discussie interessanter voor de toeschouwers dan een lange monoloog.
Van meer belang zijn de inhoudelijke afwijkingen, zoals de hierna te bespreken kijk op Eva. Daar oefent Vondel duidelijk indirect kritiek op zijn voorganger. Vondels tijdgenoten - voorzover over de benodigde deskundigheid beschikkend - zullen zijn tragedie dus gewaardeerd hebben als een knappe imitatie van Grotius' model, maar tegelijk als een geheel eigen kunstwerk dat zonder enig bezwaar op Vondels naam gezet kon worden.



{==302==} {>>pagina-aanduiding<<}

Bijbelse en theologische achtergrond

Anders dan bij Lucifer het geval was, kon Vondel voor deze tragedie op veel bijbelse gegevens steunen. Het hele verhaal van de verleiding van Eva door de slang en vervolgens die van Adam door Eva is in de bijbel vrij uitgebreid beschreven. En voorzover strikte bijbelse gegevens ontbraken, had de theologische traditie al heel wat ingevuld. Zo wordt in de bijbel over de slang verteld dat hij ‘listiger’ was dan alle dieren. Zijn straf zal zijn dat hij voortaan over de aarde zal moeten kruipen. Maar al heel gauw had deze slang een symbolische invulling gekregen, mede op basis van wat er ook in Genesis 3 staat, namelijk dat er vijandschap zal bestaan tussen het nageslacht van de vrouw en dat van de slang en dat ten slotte een nakomeling van de vrouw die slang ‘de kop zal vermorzelen’. Dat werd in de christelijke traditie gelezen als een voorzegging van de overwinning die Christus op de zonde zal behalen. Daarmee is de slang gelijkgesteld aan de duivel. En zo stelt ook Vondel dat voor.
Voor het overige borduurt hij voort op wat hij bij Grotius had gevonden en op wat hijzelf in Lucifer had gedaan. Hij stelt zich voor hoe duivels (of engelen) in een bepaalde situatie zouden reageren en laat dat zien met een op de menselijke psychologie gebaseerd invoelingsvermogen. Daarbij geeft hij toch wel veel ruimte aan ‘wat Gods boek niet zeit’. Van de lange gesprekken tussen de duivel en Eva en die tussen Adam en Eva vlak voor de verleiding is in de bijbel vrijwel niets te vinden. Ook Adams reactie op de zondeval, zijn idee om van Eva te scheiden of zelfmoord te plegen, heeft geen bijbelse basis. Hetzelfde geldt voor Eva's scheldpartij tegen haar man. Al in de zeventiende eeuw kwam hierop kritiek.
Bij zijn eigen bespreking van het stuk, het Berecht, geeft Vondel aan de bijbelse achtergrond van het verhaal nauwelijks aandacht. Des te meer is hij eropuit de theologische basis van zijn tragedie te verduidelijken, met name de kardinale vraag in dit treurspel: hoe is het mogelijk dat de mens, door God volmaakt geschapen, toch tot zonde is vervallen. Dat moet verklaard worden vanuit de aard van de mens. De mens, zo legt Vondel aan de hand van een studie van de theoloog kardinaal Bellarminus (1542-1621) uit, is een geheel van lichaam en geest. Maar het is wel een conflictueus geheel. Het lichaam, met zijn natuurlijke, dierlijke neigingen, moet onder controle worden gehouden door de geest, en dat geschiedt, aldus Vondel, door de gouden teugel van de ‘erfrechtvaardigheid’, een bovennatuurlijk geschenk van God aan de mens. God heeft de mens echter nog een ander geschenk gegeven, de vrije wil, deel van de menselijke geest. Uit vrije wil gehoorzaamt de mens aan zijn Schepper, maar omdat de wil nu eenmaal vrij is, kan de menselijke geest ook verkiezen niet te gehoorzamen. En als dat gebeurt, dan kan de geest ook het lichaam niet meer beteugelen. De gouden toom heeft zijn kracht verloren. In plaats van de erfrechtvaardigheid

{==303==} {>>pagina-aanduiding<<}
heerst nu de erfzonde over het menselijk geslacht. Overigens was Bellarminus niet de enige bron voor het ‘Berecht’. In een andere passage steunt Vondel vrijwel letterlijk op een fragment uit de Annales Ecclesiastici Veteris Testamenti (1619) van de geleerde jezuïet Jacobus Salianus. Ook voor de tragedie zelf heeft Vondel van dit geschiedwerk over het Oude Testament gebruikgemaakt.


De mensen: man en vrouw

Bij zijn tekening van engelen en duivels sluit Vondel aan bij wat hij in Lucifer had gedaan. Dat behoeft hier geen nadere bespreking. Maar nu heeft hij ook met mensen te maken, ja zelfs de prototypes van alle mensen: Adam en Eva. Zoals zij zijn, zijn wij allen. Wij hadden volmaakt kunnen zijn als zij en nu ze gevallen zijn, delen wij in hun val.
Wat de mens duidelijk van de engel onderscheidt, is de geslachtelijkheid. In Lucifer klonk daarop de jaloezie van de engelen al door. Man en vrouw maakten daar elkaars geluk uit. In Adam in ballingschap komt de donkere zijde naar voren.
Als we Adam en Eva voor het eerst ontmoeten, zijn ze volkomen gelukkig in hun dienst aan God die hen zo volmaakt heeft geschapen en hun het paradijs heeft geschonken om er te leven. Verrukt zingen ze een beurtzang tot zijn eer. Zijn grootste gave was wel dat Hij hen aan elkaar heeft geschonken. Adam is dankbaar voor Eva die hem als ‘hulp’ die bij hem past, is geschonken. Hij bezingt zijn liefde voor haar, zijn zuster (medemens), dochter (immers uit zijn rib ontstaan) en bruid.
Eva toont zich de ideale echtgenote, gehoorzaam, bescheiden en rustig:

Wat u, mijn lief, alleen vermaakt 
en anders niet, zal mij behagen, 
van dat het eerst begint te dagen, 
totdat de zon haar dagvaart staakt. 
Gevolgzaamheid, bescheid [bescheidenheid], en stilte, 
een vrolijk hart, een blijde geest, 
Voegt d' eerste bruid, op 't eerste feest. (vs. 203-209) 


Om Vondels visie wat meer reliëf te geven, is een vergelijking nuttig met zijn model, Adamus exul (1601) van Hugo de Groot. In dat ambitieuze toneelstuk wilde de nog zeer jonge auteur laten zien wat hij op literair, maar ook op theologisch, ethisch en filosofisch gebied allemaal in zijn mars had. Zo heeft hij een uitgesproken visie op vrouwen. Een beschrijving van haar aard vindt men bijvoorbeeld in de lange openingsmonoloog waar Sathan aan het overwegen is

{==304==} {>>pagina-aanduiding<<}
hoe hij het zondeloze en gelukkige mensenpaar ten val zal kunnen brengen. Als het met de man niet zou lukken, dan zeker met de vrouw.
De vrouw is immers wispelturig van aard, licht geneigd bevelen te veronachtzamen, ze blijft niet bij haar voornemen en wil zomaar iets anders, geeft gemakkelijk aan haar neigingen toe, in trotse hoop stelt ze zich een steeds hoger doel en haar hart gaat slechts uit naar wat ze mist. Haar tegenzin in het gelukkig levenslot, haar ongedurigheid, haar ijdele verlangens, de kleur van de vrucht die heerlijk is om te zien, de begeerte hem te proeven waarborgen mij de vervulling van mijn wens en afgezien daarvan waarborgt mij dit de vrouw alleen al, kwaadstichtster bij uitnemendheid. (vs. 192-201).
Met deze gedachtegang is de duivel rijkelijk voorbarig. Het mensenpaar is nog niet gevallen, Eva kent evenmin als Adam zonde. Maar hier grijpt de auteur al vooruit op hoe het verder in de wereld zal gaan. Niet Eva in het heden wordt beschreven maar Eva zoals ze tijdens en na de verleiding zal blijken te zijn en tegelijk ook haar hele vrouwelijke nakomelingschap. Zo wordt bij De Groot ‘de’ vrouw neergezet als de kwaadstichtster bij uitnemendheid.
Die beginnersfout heeft Vondel vermeden - al zal de uitkomst bij hem niet anders blijken te zijn. De oer-Eva is bij hem de niet-gevallen vrouw, met andere woorden, de ideale vrouw, zoals ze door God bedoeld is. Toch zal deze ideale vrouw bezwijken onder de verleiding. Daar is door de duivels dan ook stevig over nagedacht. Wie zullen ze het eerst aanpakken, Adam, de leider, of Eva? De conclusie is dat succes bij Eva verzekerd lijkt. Zij zal door list en door een beroep te doen op haar typisch vrouwelijke trekken wel te overwinnen zijn en dan is het vervolgens aannemelijk dat zij door de liefde die Adam haar toedraagt, hem zal kunnen overhalen. En hoe moet die verleiding dan in zijn werk gaan? Moet de duivel zich soms als engel vermommen? Nee, zegt duivel Asmodé, dat kan niet want dan is de eventuele zonde die Eva begaat niet als schuld te beschouwen: ze kan immers niet aannemen dat een engel haar tot zonde zou kunnen verleiden. Een betere vermomming is die als een dier met een zoetvloeiende spraak - een buigzame slangentong is als een muzieksnaar te gebruiken.
Met een licht verschil doet zich in Adam in ballingschap hetzelfde probleem voor als in Lucifer. In de toekomstige afgevallenen moet iets aanwezig zijn dat het mogelijk maakt hen tot zonde te verleiden. Dat ‘iets’ is op zichzelf niet kwaad, maar het biedt als het ware een opening. Bij de engelen was dat hun verrukking over Eva die langzaamaan tot jaloezie uitgroeide - en daarmee was een grens gepasseerd.

{==305==} {>>pagina-aanduiding<<}

Bij Eva is dat een zekere geëxalteerdheid, een wens om in de hemel als de engelen voor Gods aangezicht te staan. Op zichzelf is daar niets mis mee, maar het dreigt haar toch van de aarde los te maken. Adam waarschuwt haar daarvoor: die wens van haar zal wel in vervulling gaan maar nu hebben ze hun taak nog op aarde. Hun liefde moet voor nakroost zorgen. En hun gesprek eindigt met kussen en liefdesgeluk. Adam is dan zo ontroerd dat hij zich even afzondert om God te danken. En dan grijpt Belial, de als slang vermomde duivel, zijn kans.
Hij begint de kunstig vormgegeven lyrische dialoog met een vleiende gelukwens aan de bruid, waarin het woord ‘schoon’ in allerlei samenstellingen vier keer achter elkaar voorkomt. Vervolgens legt hij uit wie hij is: een dier, en daarmee op een bepaalde manier toch een makker van Adam. Dieren houden van mensen, zo toont hij met verschillende voorbeelden aan. Dieren willen de mens ook graag ten dienste staan. Dat geldt voor mij ook: en daarom bied ik u de vrucht van deze boom aan: ‘waarin de prijs leit/van alle wetenschap en wijsheid’ (vs. 1090-1091). Hij verwacht dus dat de mens Eva in die ‘wetenschap en wijsheid’ geïnteresseerd zal zijn. Dat ontkent Eva ook niet, maar toch weigert ze: het is ons op straffe des doods verboden van die vrucht te eten. Belial argumenteert verder: zo'n verbod is toch strijdig met recht en rede. Is God soms afgunstig? De vruchten van de boom bevatten wijsheid, maar ook lust, een nieuw argument. Ze zijn overheerlijk en levenskrachtig: in plaats van de dood geven ze eeuwige jeugd! 't Is bruiloftsfeest vandaag: geniet van alles waar u zin in hebt. Alweer weigert Eva: men mag zich niet aan het kwaad vergapen, en het is een zonde van het verbodene te proeven. Met duivelse listigheid weerlegt Belial deze argumentatie: God heeft toch niets kwaads geschapen? En waarom ben je zo overdreven stipt? Met gebruikmaking van woorden die Jezus later zal gebruiken, betoogt hij: spijs en drank brengen het lichaam niet tot zonde, en al helemaal niet de ziel (waarmee hij een gevaarlijke tweedeling aanbrengt die de op de hemel gerichte Eva treft). Ze blijft tegenstribbelen maar toont zich toch geboeid: waarom is die boom eigenlijk verboden, wat voor ‘geheimenis’ van God zit daarachter? Deze vrouw, geboeid door wetenschap en wijsheid, wil ook wel graag Gods geheimen kennen en daarop gaat Belial gretig in. Het is wel verboden ‘Gods geheim’ te kennen, maar toch zal 
hij het haar ontvouwen. God is afgunstig - de tweede keer dat hij dit suggereert. De mens kan zo maar godegelijk worden, ja zelfs ‘veranderen in een godin’ die even wijs als God wordt, als ze van de boom der kennis proeft. Eva staat op het punt de appel die ‘hemelse eigenschappen’ belooft, te eten maar ze verandert eerst nog het centrale discussiepunt, volgens een bekende retorische truc. Als zij gaat eten, doet ze dat niet om wijsheid te verwerven en godgelijk te worden, nee, ze wil alleen haar lust boeten (daarmee terugkerend naar Belials tweede argument) en een heerlijke blozende appel eten. Kom, dat is toch niet zo erg:

{==306==} {>>pagina-aanduiding<<}


Wat schaadt een beet? Onnoozle schuld. (vs. 1193) 


Zo heeft Vondel twee dingen bereikt. Enerzijds is de zwaarte van deze overtreding volstrekt duidelijk: de vrouw beseft dat ze een gebod overtreedt met de uitdrukkelijke bedoeling de grens tussen God en mens te doorbreken - en die wens sluit aan bij haar eerder gesignaleerde gerichtheid op de hemelwereld. Anderzijds bagatelliseert ze voor zichzelf dat verbod: het eten van een appel, even toegeven aan je ‘snoeplust’ kan toch zo ernstig niet zijn. Eva eet en Belial geeft haar de raad meteen ook Adam de vrucht voor te zetten. Hij zal haar voorbeeld wel volgen, suggereert hij. Al zou hij de appel niet willen, hij zal toch bij zijn vrouw in de gunst willen blijven.
Even later ziet Adam Eva in de schaduw van de verboden boom zitten en zelfs eten. Dat voorspelt niets goeds. Eva legt een en ander uit, en biedt ook Adam de appel aan, met het accent op de onschuldige kant van de zaak: kijk eens, wat een blozende appel. Er kan toch niets op tegen zijn daarvan te eten? 't Is overdreven godsdienstig je om een appelbeet druk te maken - een argument dat Belial eerder had gebruikt. Eet er maar van, Adam, en daarna zul je het allemaal beter begrijpen - 't is immers de vrucht van de boom der kennis. Zo komt de discussie nu toch op dat tweede, minder onschuldige aspect. Maar Adam weigert: God dienen, dát is de hoogste wijsheid. Eva raakt geïrriteerd en grijpt nu naar haar laatste wapen, zichzelf, zoals ook Belial haar al had gesuggereerd. Waarom bejegen je je bruid zo nors, je hebt toch bij ons huwelijk beloofd me altijd te zullen liefhebben? We zijn toch één? Toon me je liefde door mij dit allereerste verzoek niet te weigeren. En dan laat ze een theologisch zwaarwegend woord vallen: ‘Gebruik uw vrije wil’ (vs. 1277). Dat is in Vondels gedachtegang een sterk argument om juist een man te overtuigen. Adam gaat er dan ook over nadenken. Moet ik voor die ‘vrije wil’ kiezen en goddelijke kennis verwerven of juist als een slaaf uit vrees voor straf God gehoorzamen - waarmee hij het dilemma al helemaal verkeerd neerzet. De keuze is immers: uit vrije wil God dienen of uit vrije wil tegen Hem zondigen. Toch biedt hij nog weerstand: als de keus is te scheiden van God of van Eva, dan kies ik voor het laatste.
Eva wordt woedend en reageert scherp. Dan verbreek je nu meteen al je huwelijksbelofte, voegt ze Adam toe. Alle schepselen houden van hun wederhelft, alleen jíj bekommert je niet om je jonge bruid. Je kunt het blijkbaar wel zonder mij af. Als je me dan toch niet liefhebt, kun je ook moeiteloos afscheid van me nemen. Misschien maakt God uit weer een andere rib nog wel een vrouw voor je! En boos loopt ze weg.
Tegen dit argument is Adam niet opgewassen. Ook hij probeert de portee van de zaak nog wat te verkleinen in een gebed tot God: Vergeef me deze struikeling, ik moet mijn vrouw toch minnelijk bejegenen. En zo Gij wilt, kunt Ge

{==307==} {>>pagina-aanduiding<<}
zelfs deze appel nog wel zegenen en van zijn gif ontdoen (vs. 1343-1348). Dat is even vrome als onwaarachtige praat die niets oplevert. De rei trekt de conclusie en maakt met alle argumenten verder korte metten.
Zo toont het stuk de glorie en de tragiek van de menselijke erotiek. In het begin was er harmonie, vervulden man en vrouw tegenover elkaar hun plichten, zoals die in hun aard waren vastgelegd. De man is de zon (zie de symbolische reidans in vs. 879-929), hij leidt, hij beschermt, hij zorgt. De vrouw is de maan: zij volgt, zij dient, in stille bescheidenheid. Samen zijn ze beelddragers Gods: volmaakt schone schepselen begiftigd met alle goede gaven van verstand en hart. Uit vrije wil voegen ze zich naar de goddelijke wetten die hun geluk ook waarborgen. Hun liefde teelt een eindeloos nakroost dat de aarde zal bevolken en beheren. Zo is in Vondels ogen het huwelijk bedoeld.
Aan het eind is alles misgelopen. Eva heeft - verleid door de duivel - de leiding genomen. Adam volgde als een zwakkeling. List en leugen heeft de plaats ingenomen van betrouwbare liefde, twist heeft de harmonie verstoord, seksualiteit is geen uitdrukking meer van liefde maar tot een wapen geworden. Het verantwoordelijkheid dragen voor elkaar maakt plaats voor het elkaar de schuld geven. Het genieten van de gaven die de aarde biedt, is verworden tot dwingende lust.
De zondeval van de mens is inderdaad de zondeval van man en vrouw.


Rede, wijsheid en kennis

De intrige van Adam in ballingschap draait om de boom van kennis van goed en kwaad. De begrippen kennis en rede spelen in het stuk een belangrijke rol. De mens ziet zich als het schepsel dat door God is onderscheiden met ‘rede’, verstand, inzicht, en de daaruit voortvloeiende wijsheid en kennis. De rede moet de leiding hebben over het geheel van lichaam en ziel. De mens moet dus ook naar rede luisteren. Het is dan ook op dit punt dat Belial Eva aanvalt. Het strijdt toch tegen de rede, betoogt hij, dat de mens nu juist niet van die boom van ‘wetenschap en wijsheid’ zou mogen eten. Het is toch ook redeloos te veronderstellen dat God iets kwaads geschapen zou hebben. Nee, de oorzaak van het verbod ligt in Gods angst dat de mens Hem in wetenschap en wijsheid gelijk zou worden. Eva bezwijkt en neemt in haar gesprek met Adam Belials argumentatie graag over: het verbod is ‘strijdig tegen reden’ (vs. 1255) en even verder: ‘Zo wordt ge in wetenschap en wijsheid God gelijk’ (vs. 1276). Tegen het eerste argument plaatst Adam de principieel juiste tegenwerping dat het respect voor God nu juist het begin is van alle wetenschap en wijsheid, of in bijbelse termen: de vreze des Heren is het begin van alle wijsheid (Psalm 111:10). Tegen het tweede heeft hij minder verweer: ‘God in wetenschap gelijken’ is een verlei-
{==308==} {>>pagina-aanduiding<<}
delijke gedachte en daartegenover zet hij niet vrijwillige gehoorzaamheid aan Gods gebod maar slaafse onderworpenheid, die uit vrees niet durft te zondigen (vs. 1281-1284). Ten slotte bezwijkt hij voor Eva's argumenten en vooral ook haar persoonlijke dreigementen.
Vondel heeft hoog spel gespeeld door Belial tamelijk overtuigende argumenten in de mond te geven. Waarom heeft God de mens verboden om van de boom der kennis te eten? Zou dat niet bedoeld zijn om hem klein te houden? Waarom de mens begiftigen met rede als onmiddellijk ook grenzen aan de menselijke wijsheid en wetenschap worden gesteld?
Het vraagstuk is zo belangrijk dat Vondel er ook de gezaghebbende engelenrei op laat reageren, in vraag- en antwoordvorm. Wat moet de mens een hoge prijs betalen voor de lust naar kennis, concludeert de eerste tegenzang (vs. 1382). Maar direct daarop corrigeert de tweede zang: ‘Men mag nochtans naar kennis staan’ (vs. 1384). Ook wij engelen proberen steeds meer in Gods geheimenissen door te dringen. Hoe komt het dan dat dit verlangen naar kennis Adams ondergang werd? Het antwoord luidt dat men die kennis dan wel op de juiste manier en om de juiste redenen moet willen verwerven: niet door ongehoorzaamheid en niet uit hoogmoedige trots. Ongebreidelde lust tot kennis is in Vondels ogen evenzeer luciferisme als ongebreidelde machtsbelustheid.


Een drama van ‘staatverandering’

Als er ooit van peripetie en agnitio gesproken kan worden, dan wel hier. Het gaat in dit verhaal om de grootste ommekeer die het mensdom heeft gekend, de overgang van onschuld naar zonde, van goed naar kwaad, van paradijs naar woestenij. Die ommekeer vult het vierde bedrijf. De bedrijven daarvoor dienen ter emotionele voorbereiding en duivelse plannenmakerij. De omslag is dubbel. Eerst maakt Eva de overgang van goed naar kwaad door, daarna brengt ze ook Adam daartoe. Beide peripetieën worden door lange discussies met wisselende accenten voorbereid. Toch lopen ze in hoofdlijnen parallel en in feite gaat het toch om één peripetie: de zondeval van de mens, man en vrouw. Met de ‘herkennisse’ ligt het iets subtieler. Het inzicht in wat er gebeurd is, daagt bij beiden niet even snel. In eerste instantie is er bij Eva zelfs geen sprake van een agnitio. Ze eet, maar krijgt geen tijd om de gevolgen daarvan op te merken want meteen al komt Adam eraan. Tegenover hem geeft ze geen enkel blijk van schrik of berouw: ze moet hem immers juist overhalen haar voorbeeld te volgen. Adam heeft daarentegen al meteen een stadium van herkennisse doorgemaakt. Alleen al door wat hij ziet, begint het besef van iets verschrikkelijks bij hem door te breken. Als hij dan ten slotte ook gegeten heeft en Eva hoopvol veronderstelt dat ook hij nu het verschil tussen goed en kwaad heeft geleerd, schudt hij het

{==309==} {>>pagina-aanduiding<<}
hoofd. Meteen weet hij wat er onherstelbaar is misgegaan. Bij Eva dringt dat inzicht pas veel later door, in de loop van het twistgesprek dat ze met Adam voert. Eerst ziet ze de toestand minder somber in dan hij en verwijt hem zelfs ‘dwaasheid’ als hij de vreselijke gevolgen schetst. Pas later erkent ook zij de onomkeerbaarheid van het gebeurde.
Ook hier kan men Vondels opvattingen over man-vrouwverhoudingen zien doorschemeren. De vrouw verleidt, dwingt en overwint daarmee de man, tegen alle goddelijke regels in. De man is vervolgens de eerste die begrijpt wat daarmee werkelijk is gebeurd. De vrouw moet dat eerst ervaren. Samen komen ze dan ten slotte met vallen en opstaan en na veel verwijten over en weer tot een modus vivendi. Hun liefde voor elkaar - hoewel die veel van zijn glans heeft verloren - houdt hen bijeen.
Het is moeilijk uit te maken wie de hoofdpersoon van de tragedie mag heten. Adam en Eva zijn beide inzet in het spel om de macht tussen Lucifer en God. De peripetie van Eva is voor de toeschouwer spannender omdat het hier om de eerste poging gaat. Daarentegen betekent de agnitio van Adam meer. Het stuk heet naar Adam. Dat is ook een genderkwestie. Zou het Eva in ballingschap hebben geheten, dan was immers de verwachting gewekt dat er met Adam iets anders was gebeurd. Volgens het spraakgebruik omsluit de eerste mens, Adam, ook de tweede, die toch eigenlijk een deel van hem is, uit zijn rib gebouwd. Zonder eigennaam had het stuk het beste De mens in ballingschap geheten.
De grote kenner van Vondels tragedies, W.A.P. Smit, rekent Adam in ballingschap tot de drama's van ‘staatverandering’, dus drama's waarin de peripetie centraal staat. Om die peripetie zo scherp mogelijk neer te zetten moet het contrast tussen wat ervoor en erna gebeurt zo groot mogelijk zijn. Dat heeft Vondel dan ook gedaan. Het maximale geluk vinden we aan het einde van het derde bedrijf, waar het bruiloftsfeest van Adam en Eva in gezelschap van engelen wordt gevierd, onder andere met een dans van aarde- en hemelingen. Het vierde bedrijf begint met Eva's extase en vervolgt met de uitbeelding van het liefdesgeluk. Direct daarop begint Belials verleidingspoging die ononderbroken uitloopt op de val van beiderj en hun verdrijving uit het paradijs.
Toch is de peripetie die plaatsvindt voor de toeschouwers geen verrassing geweest. Het verhaal van Adam en Eva en hun verleiding door de duivelse slang was iedereen bekend. Daarom heeft Vondel er kennelijk geen bezwaar in gezien de peripetie ook in zijn tragedie duidelijk voor te bereiden en aan te kondigen. Immers, vanaf het begin en daarna ook in enkele intermezzo's zien en horen we de partij van de duivel plannen beramen, en die plannen worden tot in de details vervolgens ook uitgevoerd. Het was ook nodig voor de toeschouwers om die boze bedoelingen en plannen duidelijk weer te geven. Het onmogelijke moest immers verklaard worden: de val van de goedgeschapen mens. Zo heeft

{==310==} {>>pagina-aanduiding<<}
de ‘staatverandering’ structureel wel een belangrijke plaats maar is behalve het feit daarvan ook het hoe voor Vondel van centrale betekenis geweest.


De eenheden van tijd en plaats

‘Het treurtoneel is in den paradijze.’ Zo luidt de eerste toneelaanwijzing van Vondel. Hij geeft daarmee aan dat hij zich aan de eenheid van plaats heeft gehouden, maar definieert die plaats enigszins ruim, wat overigens niets bijzonders is. Het mensenpaar bevindt zich niet strak op één plaats maar beweegt zich door de lusthof. Adam moet immers even zoeken voor hij Eva, tot zijn schrik, onder de ‘boom der kennis’ aantreft. Het paradijs wordt voorts vrij nauwkeurig gelokaliseerd als een hooggelegen gebied in het Oosten, Mesopotamië, bij de Eufraat.
Interessanter en problematischer is de eenheid van tijd. ‘Het treurspel begint voor de morgenstond en eindigt met de avondstond’, en omvat dus ruim twaalf uur. Dat houdt wel in dat er op die éne dag bijzonder veel gebeurt. Het moet de dag zijn waarop Adam en Eva met elkaar gaan trouwen, als vervulling van Gods bedoeling: man en vrouw schiep Hij hen. Die bruiloftsdag wordt ook een echte feestdag, met bezoekers in de vorm van engelen, en zang en dans. En na al die feestelijkheden vindt dan Belials verleiding van Eva plaats, waarop ook Adams val volgt en meteen daarop ook hun verdrijving uit het paradijs.
Er is in de loop der eeuwen heel wat gespeculeerd over het verblijf van Adam en Eva in het paradijs en over de manier waarop we ons de voortgang en afloop van de verschillende gebeurtenissen moeten indenken. Moderne lezers doet dat vreemd aan: wie gaat een tijdpad in een mythe aanbrengen? Maar voor Vondel en zijn tijdgenoten ging het niet om een mythe maar om een geschiedverhaal. En zoals het verhaal van alle historische gebeurtenissen leent ook dit zich voor een analyse van wat er nu precies wanneer gebeurd is. Wanneer heeft bijvoorbeeld de schepping van het aardse paradijs plaatsgevonden, wanneer, ja zelfs hoe laat, werd Adam, en later Eva, geschapen? Wanneer werden ze binnen het paradijs binnengeleid en wanneer vond de val plaats? Enzovoorts, enzovoorts.
Vondel heeft zich niet met al deze details hoeven bezighouden. Als zijn stuk begint, zijn Adam en Eva beide geschapen en vertoeven ze al in het paradijs - zij het nog maar kort, zoals duidelijk wordt uit de prilheid van hun verwondering over alles wat ze zien en ervaren. Dat sluit goed aan bij de mening van Vondels bron, Salianus, dat de zondeval en de verdrijving uit het paradijs op de zesde dag van hun verblijf in het paradijs hebben plaatsgevonden. In aansluiting bij bijvoorbeeld Augustinus heeft Vondel gemeend dat Adam en Eva in het paradijs geen seksuele gemeenschap hebben gehad. De tijd daarvoor was nog te

{==311==} {>>pagina-aanduiding<<}
kort, zo meende de kerkvader, of ook wel: God had daarvoor een uitdrukkelijke opdracht moeten geven, zodat het werkelijk om een regulier huwelijk zou gaan. Die opdracht, door de engel Gabriël overgebracht, staat inderdaad in Adam in ballingschap vermeld (vs. 432-452). Het bruiloftsfeest zou daarvan de inleiding hebben moeten zijn. Maar door de zondeval is het daarvan niet meer gekomen en direct daarop heeft ook, volgens de algemene interpretatie van Genesis 3:8-24, de verdrijving uit het paradijs plaatsgevonden. Dat moet in de avond zijn geweest, want God had Adam in het suizen van de avondwind bij Zich geroepen. Is daarmee het einde gemarkeerd, Adam zelf geeft het begin aan in vs. 119:

Daar rijst het alverkwikkend licht. 


Bij zonsopgang begint hij samen met Eva zijn lofzang op God.
Zo heeft Vondel door de combinatie van allerlei theologische gegevens zijn invulling van deze ene dag waarschijnlijk gemaakt.


Ontvangst door tijdgenoten

Adam in ballingschap is tijdens Vondels leven nooit opgevoerd, mogelijk omdat het stuk verscheen in een periode dat de schouwburg verbouwd werd en daarna enkele maanden was gesloten vanwege de dreigende oorlog met Engeland. Mogelijk ook meenden de bestuurders van de schouwburg dat een stuk waarvoor allerlei katholieke grootheden als autoriteit aangeroepen worden, waarschijnlijk wel weer door de banvloek van de gereformeerde kerkenraad getroffen zou worden. En mogelijk ook was Vondels glorietijd voorbij. Het publiek verlangde meer naar actiedrama dan naar stukken met hoge theologische concepties.
Toch is de verschijning van het boek niet onopgemerkt voorbijgegaan. De tragedie riep een buitengewoon interessante reactie uit, van de hand van een zekere Meynarda Verboom, van wie we verder helaas niets weten. In een scherpzinnig polemisch gedicht van bijna 300 versregels, Pleyt voor onse eerste Moeder Eva, tegens Joost van de Vondels Treurspel aller treurspelen, van Adams Ballingschap (1664) verwijt deze vrouw Vondel zijn negatieve kijk op Eva, die, naar zij aantoont, allesbehalve bijbels gefundeerd is. Ze geeft daarbij een staaltje close reading van Vondels tekst weg dat er wezen mag. Punt voor punt toont ze aan waar Vondel van de bijbelse gegevens is afgeweken en punt voor punt ook laat ze zien dat die buitenbijbelse invullingen vooral een antifeministische strekking hebben. Met veel vertoon van respect voor Vondel maar in feite bepaald niet zonder spot (‘de man wordt oud en raakt misschien aan 't

{==312==} {>>pagina-aanduiding<<}
suffen’) heeft ze zo de pen opgenomen om voor ‘grootmoeders eer’ op te komen.
Van een reactie van de dichter is niets bekend en ook anderen hebben voorzover we weten niet op Verbooms gedicht gereageerd. Maar het is ondanks dat gebrek aan openlijke weerklank een belangrijk signaal, niet alleen tegen Vondel maar tegen de vrouwonvriendelijke bijbelexegese zoals die al sinds de vroege kerkvaders gebruikelijk was.



Noah

Noah is een merkwaardig stuk. In aanleg berust het op bijbelse gegevens, maar van ‘wat Gods boek niet zeit’, heeft Vondel een heel eigen fantasieverhaal gebrouwen, met personages die in de bijbel volstrekt niet zijn terug te vinden. Niet zozeer de zondvloed zelf staat bij hem centraal, maar de situatie van de mensheid aan de vooravond ervan.
Het gaat daarbij om een decadente samenleving, uitsluitend uit op genot, rijkdom, plezier, bestaande uit een kleine bovenlaag, grootvorst Achiman en grootvorstin Urania, en hun entourage. Van ‘recht’ is geen sprake, alles draait om macht en geweld en het zwaard heeft het voor het zeggen. Om God en zijn geboden bekommert men zich volstrekt niet. Voor de rest van de wereld heeft de hofkliek louter verachting: als de eerste berichten binnenkomen over herders die het leven door de beginnende zondvloed verliezen, noteert grootvorstin Urania droogjes dat er wel meer herders zijn. Aan het eind van het stuk, als men nog even discussieert over de vraag of op een hoge berg nog uitredding te vinden kan zijn, en dan het gebrek aan voedsel als een levensgroot probleem ziet, wijst de hofmeester, naar het schijnt vanuit een zekere ervaring sprekend, op de zegeningen van het menseneterschap: met name ‘vrouwenborstenvlees’ (vs. 1559) moet bijzonder heerlijk zijn. Kortom, het kwaad heeft hier vrij spel. Geen wonder dat in de openingsmonoloog Apollion, de hellevorst, het uitstekend naar zijn zin heeft. Zijn domein is immers dat van duisternis, schaduw en ondergang en hij verheugt zich erop dat hij de kans zal krijgen de door Noah gebouwde ark door brand te vernietigen.
Hij interpreteert de aarde als een oord van ‘snoeplust’: een luilekkerland, een paradijs zelfs, maar dan wel een pretparadijs:

Hier vindt de snoeplust al wat 's mensen lust loopt zoeken, 
lusthoven, beemden, beek en bronnen in het rond. 
De vruchten druppen van de takken in den mond, 

{==313==} {>>pagina-aanduiding<<}

en smilten op de tong. De vogels kwinkeleren. 
Het dansen, spelen, het gedurig banketteren, 
en bruiloften gaat hier het ganse jaar in zwang. 
(vs. 68-73) 


Vanuit duivels perspectief moge de aarde een paradijs zijn, het verzet van de lezer zal toch wel op gang komen wanneer even verder het ‘wapenrecht’ (vs. 79) gevierd wordt en al helemaal wanneer blijkt dat voor de pracht en overdaad van het hof ‘al 't aardrijk slooft en met gebogen kniên schenkages komt vereren’ en de baldadigheid [misdadigheid, moedwil, lichtzinnigheid] van de machthebbers wordt aangeprezen (vs.90-91).
De spanning tussen de aantrekkelijkheid van rijkdom en plezier enerzijds, en de tegenhanger ervan, de afkeer van de bijbehorende wetteloosheid en decadentie, blijft in het stuk aanwezig. Het is algemeen-menselijk om genoegen, rijkdom, voorspoed, geluk te waarderen. Het is even menselijk om verstoorders van de idylle niet speciaal op prijs te stellen, zelfs als ze gelijk hebben.
Zo'n verstoorder is Noah. Hij werd al honend door Apollion aangekondigd: een oude profeet die steeds schrikkelijke dreigementen uit. Bauw hem maar na, adviseert de duivel zijn trawanten, dat is leuk. Meteen al het eerste optreden van Noah ontzenuwt deze vooruitblik. Hij blijkt behalve een boetprediker - dat ook - toch vooral een voorbidder om Gods genade. Steeds maar weer smeekt hij om uitstel van de komende zondvloed, steeds maar weer hoopt hij dat de straf nog afgewend mag worden. Dat gaat zo ver dat hij kennelijk getreuzeld heeft met het bouwen van de ark en daarvoor om vergiffenis vraagt: zolang hij bezig was kon de straf niet voltrokken worden. Zijn laatste woorden zijn:

Genade, o vader, en geen recht. 
(vs. 144) 


Zijn eerste optreden kan dus gunstig ontvangen worden door de lezer. Het commentaar van de engelen stuurt de reactie van de lezer verder: zij staan aan de kant van God, het goede en daar hoort ook de vrome Noah thuis. De andere mensen zijn niet beter dan dieren, bekoord door wat tijdelijk is en snel vergaat. Noahs boetepreken en zijn discussies met de hoofdpersonen leveren niets op. Ongestoord gaat men verder op de weg des onheils totdat de zondvloed losbarst en het mensdom vernietigt, op Noah en de zijnen na.

Inhoud en thematiek in relatie tot de bijbel

Het verhaal van Noah is ontleend aan Genesis 6 en 7, waar het verhaal van de zondvloed wordt verteld. Niet alles in deze oerverhalen is even duidelijk en er is

{==314==} {>>pagina-aanduiding<<}
dus voor de dichter een aanzienlijke vrijheid van interpretatie. Maar in dit geval is het overgrote deel verzonnen stof en van de gouden regel om ‘wat Gods boek niet zeit’ spaarzaam te gebruiken, komt in deze tragedie weinig terecht. De hoofdpersoon, vorst Achiman, is geheel Vondels eigen vinding. Hij is de persoon die tussen goed en kwaad aarzelt, zich enerzijds door Noah laat waarschuwen maar zich dan toch door zijn vrouw Urania - ook al een eigen vondst van de dichter - van de zegeningen van de natuurlijke lust laat overtuigen.
Waarom bracht God de zondvloed over de aarde? Genesis 6:5 geeft het antwoord. Daar blijkt het om de wijdverbreide slechtheid van de mensen te gaan. Wat die slechtheid precies inhield, wordt niet toegelicht, maar Vondel legt die bij monde van Noah op twee manieren uit. In de eerste plaats interpreteert Noah in een grote boetepreek alsmede in de bijbehorende discussie met Achiman de aardse verdorvenheid als wetteloosheid (vs. 389-400), in de tweede plaats als seksuele verwildering (vs. 431-506). Deze zonden liggen in elkaars verlengde: het gaat om een ongeremde samenleving. Ook in Vondels belangrijkste bron, dezelfde Salianus die hij ook voor Adam in ballingschap had geraadpleegd, werd ‘luxuria’, wellust, in seksuele maar ook in materiele zin, als de centrale zonde van toen beschouwd. Nadat in Lucifer de machtsbelustheid als dominante zonde was besproken, en daarna in Adam in ballingschap het ongebreidelde verlangen naar kennis, is nu dus de wellust aan de beurt.
In de eerste plaats is de prezondvloedse samenleving er een waar geen wetten of remmen gelden. Men leeft er op los, men geniet van pracht en overdaad. Niet het recht heerst, maar de macht. Geen wonder dat ook al gauw blijkt dat dit vrije vrolijke leventje alleen maar geldt voor de toplaag van de samenleving. Om hun pracht en overdaad mogelijk te maken, moet de rest zwoegen:

Om welks baldadigheid [uitspattingen] te voên al 't aardrijk slooft. 
(vs. 91) 


Men bekommert zich om God noch gebod. Achiman verkondigt de wijsheid van de mens die geen God kent. Vondel heeft zich voor de uitbeelding van de wetteloze samenleving in hoge mate gebaseerd op passages uit het deuterocanonieke bijbelboek Wijsheid. Daar worden vrijdenkers aan het woord gelaten:
Kort is ons leven en vol verdriet; er is geen remedie als de mens doodgaat en het is nooit vertoond dat iemand uit de onderwereld terugkwam [...] Onze dagen zijn als een vluchtige schaduw en ons einde is onherroepelijk, want het is bezegeld en niemand keert terug.


Vooruit dan, laten wij genieten van het goede dat we hebben en nu maar meteen van het geschapene profiteren nu we nog jong genoeg zijn. Laten

{==315==} {>>pagina-aanduiding<<}
we ons te goed doen aan kostelijke wijn en aan parfums en laat geen lentebloesem ons ontgaan. Laten wij ons bekransen met rozenknoppen voordat ze verwelken. Niemand mag verstoken blijven van ons plezier. Overal willen wij tekenen achterlaten van onze vrolijkheid, want dat is ons deel en dat is ons lot.


Laten wij de rechtschapen arme tiranniseren en de weduwe niet ontzien en ons niet storen aan de grijze haren van de hoogbejaarde.


Onze kracht moet de maatstaf zijn van het recht, want wat zwak is dient kennelijk tot niets.


Laten wij de rechtschapene belagen want hij is ons tot last en hij verzet zich tegen wat wij doen. Hij verwijt ons overtreding van de wet en hij beschuldigt ons ervan dat wij afwijken van wat wij geleerd hebben. Hij beroemt zich erop God te kennen en noemt zich een dienaar van de heer. Hij is een aanklacht tegen onze opvattingen geworden; het valt ons zwaar hem te zien, want zijn levenswijze is niet die van de anderen en zijn gedragingen zijn zonderling. (Wijsheid 2:12-15 volgens de Willibrordbijbel)
In het stuk zal Achiman deze argumenten gebruiken om zijn levenswijze te verdedigen (vs. 466 vv.). Het gedrag van de hofkliek tegen Noah is eveneens op deze passage gebaseerd. Vergelijk bijvoorbeeld het protest van Achiman tegen Noahs boetepreken in vs. 336 en volgende. Het irriteert hem daar bijzonder dat blijkbaar alleen Noah de titel van ‘rechtvaardige’ (rechtschapene) mag dragen. Noah wordt als een hinderlijke criticus ervaren en men bejegent hem op een grove manier: de man moet wel half dement zijn (vs. 303-304).
Bij ongeremd lustzoeken hoort in Vondels visie ongeremde seksualiteit. In de bijbel kon de dichter daarvoor een minieme aanwijzing vinden in een wat geheimzinnige passage in Genesis 6:4, waar wordt verteld dat in die dagen toen de ‘zonen Gods’ zich met aardse vrouwen mengden, er reuzen op aarde waren. Sommigen interpreteerden deze ‘zonen Gods’ als ‘engelen’ - een verklaring voor Apollions verliefdheid op Eva, trouwens. Achiman blijkt dit verhaal te kennen (vs. 453-459) en gebruikt het als excuus voor zijn eigen gedrag. Noah noemt het echter een ‘lasterlijk gerucht’. Een andere verklaring, die van Vondels bron Salianus, is echter dat de zonen Gods de Sethieten zijn die zich door de (vrouwelijke) nakomelingen van Kaïn laten verleiden. Dit is de verklaring die Vondel in de ‘Inhoud’ volgt.
Hier is dus wel sprake van seksualiteit, maar een expliciet verband met de zondvloed ontbreekt. De kerkelijke traditie dacht toch wel in deze richting. Men legde dan onder meer een verband met Mattheus 24:38-39, waar Jezus de mensheid in de laatste dagen voor het Oordeel vergelijkt met de mensen voor de zondvloed: ‘etende en drinkende, trouwend en getrouwd wordend, totdat de vloed hen overviel’. Ook in de hierboven geciteerde passage uit het bijbel-
{==316==} {>>pagina-aanduiding<<}
boek Wijsheid is niet expliciet van seksueel wangedrag sprake. Toch wijst het enthousiasme over wijn, parfum en rozen wel enigszins in die richting. In elk geval ziet Achiman het zo want hij voegt aan dit rijtje nog toe: ‘zet op elke knie een bruid’ (vs. 499).
De spaarzame bijbelse gegevens heeft Vondel uitgebouwd tot een felle aanklacht tegen wellustig gedrag, en de schuld zowel voor het hedonisme als voor de erotische uitspattingen legt hij bij monde van Noah vrijwel exclusief bij de vrouw. Haar verleidingsmacht heeft de mannen aan haar lusten overgeleverd en hen machteloos gemaakt tot iets anders dan het inwilligen van haar wensen. De mannelijke zonden zijn door vrouwelijke schuld ontstaan.
Met andere woorden, niet alleen verschillende personages zijn een eigen schepping van Vondel, ook de interpretatie van het verhaal berust niet zozeer op bijbelse gegevens als wel - opnieuw - op een lange vrouwvijandelijke kerkelijke traditie.


De personages

Achiman en Urania zijn de woordvoerders van de hedonistische samenleving. Zij voeren discussies met Noah en verdedigen daarin hun levenswijze. Achiman lijkt nog het meest op een aristotelische hoofdpersoon. Weliswaar laat hij zich niet door Noahs woorden overtuigen maar wanneer hem even later bericht wordt gebracht over het van alle kanten opdringende water, wordt hij bezorgd en neigt hij ertoe zich toch door de boetprofeet te laten gezeggen. Zelfs denkt hij erover zich van Urania te scheiden. Als deze daarvan hoort, gaat ze onmiddellijk in de tegenaanval. In het dan volgende gesprek neemt Achiman aanvankelijk Noahs argumentatie over: inderdaad, wij hebben jullie vrouwen veel te lang als slaaf gevolgd. Jullie hebben ons door je wellust geboeid en jullie prachtlievendheid heeft ons tot roof en geweld gebracht. Maar dan herinnert Urania hem aan hun eerste liefdesgeluk en aan het feit dat zij juist op deze dag hun bruiloftsfeest opnieuw zouden vieren waarbij ze hun ‘minnegloed’ aan iedereen zouden tonen. En op het moment dat ze hem daarmee weer in haar ban heeft gebracht, stuurt ze hem honend weg:

Ga hene, berg uw lijf in Noahs beestenkist. 
(vs. 898) 


Zoals eerder Adam, bezwijkt nu ook Achiman voor dit argument. Hij vernedert zich voor Urania, smeekt haar om vergiffenis en wordt ten slotte weer in genade aangenomen.
Noahs poging om Achiman te overtuigen, is daarmee dus mislukt. Hij krijgt een tweede kans om het met Urania te proberen, maar bij haar heeft hij

{==317==} {>>pagina-aanduiding<<}
zo mogelijk nog minder succes. Ze vertoont geen spoor van twijfel of onzekerheid. Vergeleken met Adam in ballingschap zien we hier een omgekeerde parallellie. In het eerdere stuk zijn de duivels de aanvallers. Ze halen eerst Eva over en daarna valt ook Adam. In Noah is de rechtvaardige de ‘aanvaller’: eerst mislukt zijn poging tot bekering bij de man, zij het op het nippertje, dan bij de vrouw. De vrouw ‘valt’ dus als eerste in Adam in ballingschap en ze blijkt vervolgens in Noah het minst bekeerbaar. Pas helemaal aan het eind van dat stuk, onder directe doodsdreiging, tonen de hoofdrolspelers berouw, maar voor hun aardse leven is het dan te laat, al wordt door een engel nog uitzicht op verlossing uit de helse overmacht opengehouden.
Ook al lijkt Achiman, zoals gezegd, in zijn aarzeling nog het meest op een aristotelische hoofdpersoon, in feite mag hij zo toch niet heten. Hij is niet iemand die om min of meer begrijpelijke redenen een foute beslissing neemt, maar een personage dat volop geniet van zijn egoïstische vrolijke leven. Even aarzelt hij, maar meteen bezwijkt hij weer voor (hedonistische) argumenten. Het gaat in Noah dus niet zozeer om peripetie en agnitio, maar om een scherpe tegenstelling tussen de ‘rechtvaardige’ mens en de ongeremde lustzoekers. Die laatsten demonstreren als het ware wat het natuurlijke gevolg van de zondeval is en wat een leven zonder God en gebod inhoudt.
De derde hoofdrolspeler, Noah, is de godvrezende mens bij uitstek. Zoals ook al in het fragment uit Wijsheid werd aangegeven, is zo iemand een buitenstaander: ‘Zijn levenswijze is niet die van de anderen en zijn gedragingen zijn zonderling’ (2:15). Noah ziet emit en gedraagt zich als een oudtestamentisch profeet. Hij lijkt met zijn kemelsharen mantel op de boeteprofeet Elia en Johannes de Doper. Hij is een asceet die verblijf houdt in een spelonk. Zelfs het grootste deel van de nacht besteedt hij aan voorbede voor de mensen. Als een heilige vertoont hij levitatieverschijnselen en net als de heiligen draagt hij een halo om het hoofd (vs. 276-278). Hij lijdt aan de onbekeerlijkheid van het mensdom. Maar mensen houden niet van buitenstaanders en het woord dat vaak voor Noah wordt gebruikt is ‘suffer’. Men vindt zijn gedrag afstotelijk: hij wast zich niet, zit met een schapenvacht omgeslagen, raast en buldert - de man is te gek om los te lopen (vs. 306-318). Al weigert men de oude man te geloven, toch is men aan het hof bang voor hem: ook een dwaas heeft op zijn manier macht. Ondanks alles is men onder de indruk van wat hij doet en zegt.
Zo is Noah de onaangepaste buitenstaander bij uitstek, die nu juist vanuit die onafhankelijke positie kan denken en zeggen wat hij wil. Als iedereen genot zoekt, waarschuwt hij. Als niemand aan gevaar denkt, dreigt hij met de ondergang.
Als ‘rechtvaardige’ krijgt Noah in het stuk veel tekst. Hij preekt, hij debatteert en hij discussieert met buitenstaanders maar ook met zijn gezinsleden.
Daarentegen vervult zijn vrouw slechts een kleine bijrol, zonder eigen tekst.

{==318==} {>>pagina-aanduiding<<}
Er worden alleen enkele dingen over haar verteld: als Noah zoals meestal in afzondering verkeert, gaat ze hem om de zeven dagen ‘genaken’ en dan nog alleen ‘op 's mans behagen’ (vs. 269-270). Als dit ‘genaken’ erotisch geduid moet worden, dan wordt dus gesuggereerd dat Noah en zijn vrouw een bijzonder matig seksleven kenden, dit in tegenstelling tot de hele hen omgevende wereld. Als hij preekt wordt er gezegd: ‘De zedige eega zet zich neder, voor zijn voeten’ (vs. 369). In al die onderworpenheid, bescheidenheid en kuisheid is ze het tegenbeeld van de dwingerige, op de voorgrond tredende en losbandige Urania en daarmee heeft deze ongenoemde een exemplarische betekenis. Net als Noah is ze de verbeelding van de compromisloze gelovige, de verpersoonlijking van de bijbelse opdracht: ‘Gij geheel anders’ (Efez. 4:19).
Bij de andere personages is nog het meest opvallend de rol van Noahs zoon Cham. Al eerder was in een gesprek tussen Achiman en de ‘bouwmeester’ aangegeven dat deze Cham niet helemaal de ideale zoon is: hij gehoorzaamt Noah wel, maar met tegenzin. Hij lijkt ook wel een soort Kaïn die in staat zou zijn tot broedermoord als Noah hem niet onder de duim hield. In het vierde bedrijf voert de jongeman een gesprek met zijn vader. Hij blijkt dan zojuist een ontmoeting met Urania gehad te hebben, waar Noah ontstemd op reageert. Hij geeft Cham opdracht de ark nu binnen te gaan, maar die heeft er bepaald geen zin in zomaar ‘in een beestenstal te kruipen’ (vs. 1180) - het lijkt een echo van Urania's aanduiding van de ark als een ‘beestenkist’. Het lijkt hem er vies en saai en in een baantje als dierenoppasser ziet hij al helemaal niets. Na enig gekibbel gaat Cham wat serieuzer op de zaak in. Hij vindt dat zijn vader God voorstelt als een scherprechter die niets liever doet dan zonden tellen en die bestraffen. Waarom dreigt Hij met zo'n straf die de hele wereld zal verdelgen? Is God soms een vrouw die gauw geïrriteerd is? Heeft Hij last van berouw dat Hij de wereld heeft geschapen? Noah reageert ontzet en grijpt de gelegenheid aan om uiteen te zetten dat mensen nu eenmaal niet anders dan in mensentaal over God kunnen spreken en dat woorden als naijver of toorn en wraakzucht niet adequaat op God kunnen worden toegepast. Het is volstrekt rechtvaardig dat God een eind aan het voortwoekerende kwaad wil maken.
Cham buigt voor deze hogere wijsheid en belooft zijn vader verder te gehoorzamen. Noah maakt dan nog de opmerking dat Urania blijkbaar geprobeerd heeft via Cham tweedracht in het gezin te zaaien. God zij dank, is dat niet gelukt.
Door verschillende onderzoekers is opgemerkt dat dit tweegesprek slechts los met de hoofdhandeling verbonden is. Soms is verondersteld dat deze passage nog een rest is van een eerdere versie waarin Cham verliefd zou zijn geweest op Urania. Bewijzen hiervoor zijn echter niet te leveren. Wanneer we uitgaan van de bestaande tekst, dan lijkt het voor de hand te liggen dat Vondel hier al even vooruitgreep op een later bijbelverhaal waarin Cham zich tegen-
{==319==} {>>pagina-aanduiding<<}
over zijn - dan ook al niet helemaal vlekkeloze vader - schandelijk gedraagt (Gen. 9:18-26). De zondvloed wast de wereld maar tijdelijk schoon. Ironisch genoeg worden in de ark de zondaars van de toekomst gered.


De eenheden

Vondels behandeling van de eenheden van plaats en tijd geeft weinig bijzonders te zien. De eenheid van plaats is dit keer strak aangehouden: de hele handeling vindt plaats in de Kaukasus op de vlakte voor de Reuzenburg, het wat hoger gelegen paleis van de vorsten. Het treurspel speelt zich op één dag af, de dag voordat de zondvloed werkelijk losbarst, maar ook de dag waarop de eerste tekenen ervan al kenbaar zijn geworden. Dat maakt het waarschijnlijk dat alle discussies zich nog eens samenvattend op die dag afspelen. De zondvloed zelf kon dus niet vertoond worden - dat zou toneeltechnisch ook wel onmogelijk zijn - maar dat wordt opgevangen doordat Noah het verhaal ervan al vertelt, in een soort profetisch bodebericht.
De eenheid van handeling draait om de staatverandering, ook al heeft die intrinsiek niet zoveel gewicht. Opnieuw heeft Vondel een uiterste tegenstelling gecreëerd tussen het uitgangspunt van de situatie (het begin van een losbandig bruiloftsfeest) en het eind, de naderende ondergang van de mensheid, verbeeld door Achiman en Urania die tevergeefs toegang vragen tot de ark. De centrale vraag waar het om gaat is: zullen de vorsten zich door Noah laten overtuigen. Zoals hierboven al aangegeven, levert die vraag weinig spanning op. De personages zijn daarvoor te zeer aan het kwade gebonden. Onafwendbaar komt het einde.


Natuur, rede en genade

In Adam in ballingschap had Vondel opvallend genoeg juist aan Eva het verlangen naar kennis en wijsheid toegeschreven. Nu, in Noah, laat hij de filosofische onderbouwing van de libertijnse levenshouding vooral aan Urania over. Er is, gezien de afloop, alle reden aan te nemen dat hij dergelijk gefilosofeer nu juist niet bij vrouwen vindt passen.
Achiman gebruikte zonder veel reflectie de argumenten zoals verwoord in het bijbelboek Wijsheid. Het leven is kort, geniet er maar van. Maar als Urania aan het woord komt, bouwt ze een heel betoog op met gebruikmaking van het woord ‘natuur’. Wanneer Achiman tegenover haar zijn bezorgdheid uit over het wassende water, legt Urania uit dat de natuur nu eenmaal haar gang gaat:

{==320==} {>>pagina-aanduiding<<}


Natuur regeert het al. Deez' stuurvrouw zit aan't stuur. 
(vs. 793) 


En ze licht dat toe met een aantal natuurverschijnselen. Men moet die bestuderen en niet als het onwetende volk onmiddellijk in paniek raken door meteoren of vreemdgevormde wolken. Zo is ook de beweging van het water natuurlijk bepaald.
Fijntjes verschuift ze dan, met een beroep op de lessen van Achiman zelf, de teneur van haar betoog. Hij heeft haar toch geleerd zich ‘gehoorzaam [aan natuur] te onderwerpen’ en ‘de dertle tochten wijs in [te] volgen met een lust. Zo voelde 't lijf geen smart, zo bleef de geest gerust.’ (vs. 816-818)
Met dat natuurargument verdedigt ze bijvoorbeeld ook, om Achiman gerust te stellen, veelwijverij. Dat doet de haan ook, ‘natuurlijk, zonder smet’ (vs. 830). Zo betoont Urania zich een ijverig leerling van Epicurus die graag de levensregel van de meester ‘sequere naturam’, volg de natuur, aanprijst. Ze gaat daarbij in haar interpretaties wel heel ver. Zo had Seneca er bij zíjn visie op het volgen van de natuur al op gewezen dat de natuur van de mens volmaakter is dan die van het dier omdat het dier nu eenmaal niet het streven naar het goede kent - en ook dat is volgens Seneca ‘volgen van de natuur’. Voor een mens betekent die maxime niet ongeremd zijn lusten volgen, maar juist zonder excessen leven.
Overigens had ook Achiman zich al eens op de natuur beroepen:

Natuur schiep niet vergeefs: zij leerde een vrouw gebruiken. 
(vs. 430) 


In zijn antwoord op deze utilitair-egoïstische benadering begint Noah meteen met het woord ‘God’. Inderdaad gaat het Vondel bij dit gebruik van ‘natuur’ om de oppositie tegen de Schepper-God. Niet ‘Natuur’ regeert het al, maar aan God komt die macht toe. Niet ‘Natuur’ heeft het laatste woord, maar wat God wil. Daarom kan het beroep van Urania en Achiman op de natuur ook niet geldig zijn.
Tegenover zijn natuurlijke neigingen moet de mens de unieke gave inzetten die God hem heeft geschonken en die hem onderscheidt van de andere schepselen, namelijk de rede. Dat zegt bijvoorbeeld de rei van engelen die het beklaagt dat God de mens wel de rede geschonken heeft maar dat hij die niet gebruikt (vs. 173-176). Hetzelfde staat in de rei na het tweede bedrijf. De ondeugd weigert te buigen voor de ‘rede’. Noah bezigt hetzelfde argument: de mens verwaarloost zijn redelijke ziel, ja zelfs God, wanneer hij zich door zijn zinnelijkheid laat meeslepen (vs. 958-959).
Juist omdat de mens over die rede beschikt en daarmee ook over de vrije wil - dat gouden ‘handvest’ -, kan hem zijn schuld aangerekend worden. Daar laat Vondel Noah met zijn zonen nog even over discussiëren voordat ze de ark

{==321==} {>>pagina-aanduiding<<}
binnengaan (vs. 1352-1361). Op deze manier komen theologische punten die ook al in Adam in ballingschap ter sprake waren geweest in een andere context opnieuw aan de orde.
Hetzelfde geldt voor het begrip ‘genade’. Als Adam en Eva in Lucifer uit het paradijs verdreven zijn, is er toch nog toekomst voor de mensheid. De rei belooft - en dat zijn de laatste woorden van de tragedie - dat de Verlosser eens het mensdom van Adams erfschuld zal verlossen. Het slot van Adam in ballingschap biedt minder uitzicht, maar zelfs daar wordt, bijna terloops, toch gezegd dat God het recht beneden de genade plaatst (vs. 1677). Desondanks eindigt het stuk met de verbanning. In Noah is er zelfs voor de grootste zondaars, inclusief de door en door slechte Urania, nog uitzicht op Gods genade en verlossing uit de kerker van de dood, het vagevuur, wanneer ze zich voor hun dood bekeren. De laatste regel van de tragedie luidt:

Zo ga uw heilgenade uw wonderdaên te boven. (vs. 1585) 




Ontvangst door tijdgenoten

Er zijn geen openbare commentaren van tijdgenoten op Noah bekend. Die reacties hadden ook alleen van lezers, niet van toeschouwers kunnen komen, want het stuk is niet opgevoerd. Vondels tijd voor het toneel was voorbij. Het stuk gaf qua thematiek na Adam in ballingschap ook weinig nieuws te zien. Meynarda Verboom had haar kritiek met nog meer recht kunnen herhalen: met behulp van puur verzonnen gegevens heeft Vondel de schuld van de menselijke zondigheid vooral aan de vrouwen gegeven. Een veel latere lezeres uit de negentiende eeuw - anoniem optredend in de verhandeling over Vondels vrouwenkarakters van A.S. Kok - maakt vanuit dat perspectief bezwaar tegen de volstrekt eenzijdige karaktertekening van Urania.
Wel heeft Vondel een brief ontvangen van zijn collega-dichter Joachim Oudaen. Die brief is helaas niet overgeleverd, behalve enkele passages eruit die David van Hoogstraten in zijn korte biografie van Oudaen min of meer vrij citeert. Oudaen begint met grote kritiek te leveren op de ‘wanschepsels van de windbuil Jan Vos’ waar Vondel zo gunstig bij afsteekt.
Temeer werd Oudaens drift gaande omdat tegelijk in de wereld kwam de Noah van Vondel, een treurspel dat hij zo zielroerend en krachtig vond dat hij getuigde daardoor als buiten zichzelven getrokken te worden [...] Hij bespeurde in dit edel stuk een onnavolgbare natuurlijkheid en bewegelijkheid der hartstochten; de toepassing der personages eigentlijk gevormd; de sieraden ook zo aangeboren en onopgesmukt en den schik der dingen in

{==322==} {>>pagina-aanduiding<<}
alles zo ongezocht op elkander slaande, dat hij niet zien kon wat er zonder zo welgeschapen lichaam te wanscheppen, aan zou kunnen veranderd of bijgedaan worden.
Het verhinderde hem niet toch met een enkel punt van kritiek te komen. Zo heeft Oudaen zich er kennelijk over verbaasd dat Vondel Noah de zoon laat zijn van dezelfde Lamech die twee vrouwen tegelijk had. Ook het gebruik van enkele klassieke namen stoort hem.
De antwoordbrief van de bijna tachtigjarige Vondel is bewaard gebleven. Na de woorden van lof bescheiden afgewimpeld te hebben, gaat hij op de detailkritiek in. Wat die Lamech betreft, Vondel geeft als antwoord dat ‘verscheiden treffelijke godgeleerden’ de Lamech uit Genesis 4 (vs. 23) en 5 (vs. 28) als identiek hebben beschouwd - W.A.P. Smit heeft die theologen overigens niet terug kunnen vinden. Aan Buchanan, zo gaat hij verder, heeft hij de vrijheid ontleend om in dit Hebreeuwse oerverhaal personages een Griekse naam te geven, - bedoeld zijn Apollion en Urania: Apollo werd wel als ‘verderver’ weergegeven en Urania heeft Vondel van de bijbelse landstreek Ur afgeleid. De brief eindigt met een kleine uiteenzetting over het dogmatische geschil tussen de vrijzinnige Oudaen en hemzelf betreffende Christus. Maar op zijn leeftijd is hij hiermee minder bezig dan met de voorbereiding op de dood, in het vertrouwen dat God hem zal behouden.



Het proza bij de tragedies

De tragedies worden alledrie voorafgegaan door soms uitgebreid voorwerk in proza. In Lucifer en Adam in ballingschap bestaat dat uit een Opdracht en een Berecht, in Noah zijn in de Opdracht ook elementen van een Berecht opgenomen.
In een Opdracht of dedicatie draagt een dichter zijn werk op aan een hooggeplaatst personage, met de bedoeling van hem een zekere protectie te krijgen of ook wel een vorm van beloning. De Opdracht voor Lucifer is wel het hoogst gegrepen, gericht als ze is tot de Duitse keizer, in Vondels idealiserende ogen te beschouwen als Gods stadhouder op aarde, die van Adam in ballingschap is gericht tot de regenten van liefdadige instellingen in Amsterdam die deelden in de opbrengst van de schouwburg en dus als voorstanders van het toneel konden gelden, Noah ten slotte is opgedragen aan een aanzienlijke Amsterdammer en katholieke geloofsgenoot van de dichter.
Zo'n Opdracht dient uiteraard de adressaat gunstig te stemmen en de dichter streeft daarom ook naar een zeer hoog artistiek niveau. Zo begint hij bijvoorbeeld, naar klassiek model, met een lange, kunstige zin. De eerste zin

{==323==} {>>pagina-aanduiding<<}
van de Opdracht aan de keizer van Lucifer bijvoorbeeld bestaat uit een breedvoerige volzin, met een dubbele vergelijking, doormidden gedeeld met een tegenstelling. De kernwoorden zijn ‘mogendheid’ en ‘majesteit’, zowel van toepassing op God als op de aardse machthebber, maar ook woorden als ‘begenadigen’ en ‘gewaardigen’ die uitdrukken dat deze verheven heersers nederige smekelingen bij hun troon toelaten.
En daarmee is een toon gezet. Bij zulk artistiek hoogwaardig proza behoort vanzelfsprekend ook dat men enig geleerdheidsvertoon te berde brengt, in de vorm van citaten of verwijzingen naar belangrijke auteurs. De loftrompet wordt gestoken voor de adressaat en in enkele woorden wordt ook aangegeven waarom het aangeboden toneelstuk nu juist zo goed bij de ontvanger past.
De Berechten zijn niet tot een bepaald persoon gericht, maar tot de geïnteresseerde lezers in het algemeen, door Vondel beschouwd als welwillende bondgenoten. Het zijn essays waarin de dichter uiteenzet wat de bedoelingen van zijn tragedie waren, welke moeilijkheden hij bij de opzet heeft moeten overwinnen, waar inhoudelijke problemen lagen en waarin hij soms ook een verdediging van zijn werkwijze geeft. Om zijn doel te bereiken hanteert de schrijver een vloed aan argumenten en een grote hoeveelheid autoriteiten om zijn woorden kracht bij te zetten. Het gaat daarbij niet om een strak wetenschappelijk betoog maar om retorische overtuigingskracht.
Vondels proza kent geen voetnoten. Ook dat heeft tot gevolg dat de lezer gemakkelijk meegesleept wordt en nauwelijks de gelegenheid krijgt bijgedachten of kleine zijsporen van het hoofdbetoog te onderscheiden. Zo zouden wij tegenwoordig de uitweiding in het voorbericht van Lucifer over de natuurkundige kennis die onder de schors van de fabel van de reuzenstrijd verborgen zit en die in het betoog geen enkele functie vervult, als wetenswaardigheid in een voetnoot plaatsen. In datzelfde Berecht komt een passage voor waarin Vondel, ter verdediging van het toneel, allerlei bijbelse en christelijke schrijvers opsomt die toneelspelen over bijbelse onderwerpen hebben gemaakt. Dan valt ook de naam van Richard Baker, een protestantse Engelsman die een korte meditatie over de val van de engelen heeft geschreven. Geen toneelstuk dus en dus ook zonder bewijskracht hier. In een moderne tekst zou dat een voetnoot geworden zijn, ongeveer als volgt: ‘Overigens, ook een moderne protestantse godgeleerde is al heel breedvoerig met het interpreteren en overdenken van het onderwerp van mijn toneelstuk bezig geweest. Daar ging het wel niet om toneel maar om proza, maar ook hij ging soms ver buiten de strikte bijbelse gegevens.’
Ook het feit dat de teksten vaak niet in alinea's zijn ingedeeld, heeft het effect dat de lezer eerder wordt meegenomen door de stroom van argumenten en autoriteiten dan dat hij die kritisch bekijkt. Vondel glijdt soepel van het een naar het ander en het is kennelijk de bedoeling dat de lezer zich laat meevoeren. Ook dat leidt af van het feit dat de bewijsvoering soms strikt genomen niet

{==324==} {>>pagina-aanduiding<<}
klopt en soms ook op minder belangrijke punten geconcentreerd is. De lezer zal niet alles op een goudschaal willen wegen, temeer omdat, in de woorden van het Berecht voor Lucifer, de essays gericht zijn tot medestanders, immers ‘de kunstgenoten en begunstigers der toneelspelen.’ Die hoeven eigenlijk niet overtuigd te worden maar hebben alleen ad hoc wat steun en uitleg nodig. Voor zulke lezers is het voldoende als ze ervan doordrongen zijn geraakt dat wat de dichter gaat bieden alleszins respectabel, theologisch verantwoord en zelfs vroom is.


Het berecht van Lucifer

In dit voorbericht behandelt Vondel een aantal kwesties.
Wat betreft de stof - die hij als volstrekt subliem beschouwt - zet Vondel zich af tegen vergelijkbare verhalen uit de klassieke oudheid: nee, het gaat hier niet om het verhaal van koning Salmoneus die het waagde Jupiter uit te dagen en evenmin om de strijd van de reuzen die probeerden vanaf de aarde de hemel te bereiken. Onder die verhalen gaan, zo merkt hij op, overigens wel goede lessen schuil: het gevaar van ‘roekeloze verwaandheid’ tegen de goddelijke macht en ook wel een natuurkundige les: een verklaring van vulkaanuitbarstingen. Hier echter gaat het om een door de bijbel als waarheid aangeboden verhaal: de val van de opperengel Lucifer. En daarop volgen dan de bewijsplaatsen uit het Oude en Nieuwe Testament. Deze bewijsvoering was nodig omdat er mensen zijn die deze val in twijfel trekken. Daarmee keren ze zich niet alleen tegen de bijbel maar ook tegen oude christelijke schrijvers als de kerkvaders Cyprianus en Gregorius en de twaalfde-eeuwse theoloog Bernard van Clairvaux. Deze en andere namen en bewijsplaatsen heeft Vondel kunnen terugvinden in het boek van de Franse jezuïet Dionysius Petavius (1583-1652) over de engelen.
Die gezaghebbende godgeleerden verklaarden Lucifers val uit twee eigenschappen: nijdigheid, afgunst, en hovaardij, trots. Dat brengt Vondel op een tweede punt. Die twee zonden heeft hij uitgebeeld als dieren voor Lucifers wagen, namelijk als een leeuw en een draak. Dat is een symbolische uitbeelding en Vondel verdedigt die door erop te wijzen dat er ook in de bijbel een zekere relatie wordt aangegeven tussen helse geesten en dieren.
Het lijkt een zwaar aangezette verdediging voor het optreden van deze twee dieren (die niet op het toneel te zien zijn maar alleen beschreven worden) maar Vondel gebruikt dit betrekkelijk kleine voorbeeld voor een algemener punt: de vrijheid om fantasie in poëzie ruimte te geven, een vrijheid die hij hard nodig had voor dit toneelstuk dat - in weerwil van de aangehaalde bijbelplaatsen - toch in hoge mate op dichterlijke verbeelding rust. Om eventuele kritiek nog verder voor te zijn, voegt hij er dan ook ijlings aan toe dat hij in het alge-
{==325==} {>>pagina-aanduiding<<}
meen onderschrijft dat ‘heilige stof’ de toneeldichter meer bindt dan wereldse verhalen en op dit punt durft hij zelfs een kanttekening te plaatsen bij een uitspraak van Horatius die een ongeclausuleerd pleidooi voor dichterlijke vrijheid had gevoerd.
Deze dichterlijke vrijheid voert hem nu ook op theologisch terrein. In zijn drama heeft hij het geheim van de menswording van Christus al enigszins aan de engelen duidelijk laten worden om hun jaloezie te prikkelen. Vondel moet toegeven dat de meeste theologen dit niet geloofden - het wordt ook door geen enkele bijbels gegeven gesteund - maar omdat er toch ook godgeleerden waren die dit wel meenden, kon hij het idee als dichter toch gebruiken. Maar dat hij zich op autoriteiten kon beroepen was belangrijk voor hem omdat het hem beschermt tegen het verwijt dat hij maar naar eigen inzichten met de bijbelse gegevens omspringt.
De argumentering listig enigszins verschuivend beroept Vondel zich vervolgens op Paulus, die in zijn brief aan de Hebreeën een uitvoerige passage had gewijd aan de positie van de Zoon Gods die ver boven de engelen staat. Daarmee lijkt hij zijn positie door een wel zeer krachtige autoriteit versterkt te hebben maar in feite gaat het bij Paulus in het geheel niet om de eventuele afgunst of hovaardij van de engelen.
En nu hij dan toch een belangrijk bijbels punt besproken heeft, grijpt hij de gelegenheid aan om een algeheel pleidooi voor het gebruik van bijbelstof op het toneel te houden. Eerst wijst hij erop dat mensen nu eenmaal niet allemaal hetzelfde mooi vinden en dat alle kunsten voor- en tegenstanders hebben. Een tweede argument is dat al heel vroeg christenschrijvers bijbelse tragedies hebben geschreven. Trouwens, ook de protestant Richard Baker had zelfs onlangs nog uitvoerig geschreven over de val der engelen - dat was overigens geen toneelstuk maar proza. In zijn lust om zijn critici - die hij vooral onder de predikanten zocht - een hak te zetten door nu juist met een moderne protestantse theoloog voor de dag te komen, glijdt Vondel hier even van zijn betoog weg. Het derde argument gaat over het toneel in het algemeen. Vondel kan er niet omheen dat de vroege christelijke leidslieden grote bezwaren tegen het toneel hadden. Maar, zo legt hij uit, dat moet men in de tijd zien. Het toneel stond in die eerste eeuwen nog in dienst van de heidense afgoderij. Bovendien ging het er soms nogal zedeloos toe. Dat is nu voorbij: in heel Europa zijn geen afgoden meer te vinden. Maar nu even afgezien van die excessen: stichtelijke en vermakelijke spelen hadden en hebben hun nut. Ze kanaliseren emoties, ze bieden levenslessen, ze zijn een goede oefening voor scholieren in taal en tucht en goede zeden. Ja, mensen kunnen door hartroerende toneelteksten zelfs tegen hun wil op het rechte pad gebracht worden. Dat laatste wordt bewezen door de toneelspelers Genesius en Ardaleo. Die parodieerden op het toneel de christelijke waarheden maar werden door de waarheid van wat ze bespotten zo ge-
{==326==} {>>pagina-aanduiding<<}
troffen dat ze bekeerd werden. De pointe is hier dus kennelijk dat hun tekst in feite de waarheid bevatte en alleen door de spottende voordracht de lachlust zou moeten opwekken - maar de toneeltekst bleek sterker. En vanuit deze specifieke leerzame en stichtelijke toneeltekst komt 
Vondel weer soepel op toneelteksten in het algemeen die vol zitten met ‘pit van wijsheid’ meer dan ‘laffe redenen, uren lang in den wind gestrooid en eer verdrietig dan leerzaam’. Had ds. Leupenius die hier kritiek op de gereformeerde preken achter zag, daarmee geen gelijk? Een volgend argument is van wat minder gewicht. Je mag, zo zei men in Nederland, de bijbelstof toch niet als ‘spel’ zien. Geduldig legt Vondel uit: ja, dat kan je zo denken in het Nederlands, door het woord toneelspel. Maar voor het Grieks gaat dat al helemaal niet op en dan legt hij de etymologie van ‘tragoedia’ uit - daar komt geen ‘spel’ in voor. En alsof dat niet genoeg is, benadert hij het vervolgens ook nog van de omgekeerde Nederlandse kant: hoeveel woorden zijn daar niet met ‘spel’ erin die toch niets lichtzinnigs hebben? En natuurlijk vindt hij het fijn dat hij dan verschillende woorden kan noemen die nu juist in de protestantse eredienst een belangrijke rol spelen, zoals orgelspel, en het spel van tien snaren in de psalmen.
Het wordt tijd voor de conclusie. Wie dit ‘onderscheid’ goed vat, zal inzien dat je het misbruik van het toneel kunt gispen en tegelijk het goed gebruik kunt prijzen. Welk ‘onderscheid’? In de directe lijn van het betoog zou dat moeten zijn het verschil tussen een woord ‘spel’ en de gebruikswaarde daarvan in verschillende contexten. In de grote lijn van het betoog gaat het eerder om het verschil tussen ‘goed gebruik’ en ‘misbruik’. Daarop komt het betoog dan ook uit. Dat zijn, Vondels, aanpak tot het ‘goede gebruik’ hoort, heeft hij aangetoond in de verschillende onderdelen van zijn betoog waarin hij specifieke kritiekpunten heeft weerlegd.


De opdracht van Adam in ballingschap

Vondel wijdt zijn treurspel aan de regenten van twee charitatieve Amsterdamse instellingen. Die waren voor hun inkomsten afhankelijk van de opbrengsten van de schouwburg. Uiteraard waren ze daarom voorstanders van het toneel, en naar Vondel hoopvol veronderstelt, dus ook van goed toneel. Ook in de zeventiende eeuw werd al fel gediscussieerd over de vraag of het toneel nu de grote massa moet dienen, dan wel een kleine groep fijnproevers. Dat de regenten vaak vanwege financiële redenen op het eerste uitkwamen, hoeft geen verbazing te wekken.
Vondel probeert in deze Opdracht zijn tragedie zo aantrekkelijk mogelijk voor te stellen. Voor dit stuk is nu werkelijk een oerklassiek decor nodig, een overschaduwde ruimte, zoals het Griekse woord ‘scène’ betekent en zoals Von-
{==327==} {>>pagina-aanduiding<<}
del zich de setting voorstelt waarin de oudste Griekse toneelvoorstellingen zich afspeelden. Hij struikelt bijna over de vele geleerde en leerzame gegevens die hij tegelijk wil verschaffen. Tragedie (‘bokkenspel’) heeft te maken met de bok die als prijs werd gegeven bij toneelwedstrijden; het schimpende satirische spel, door hem ook in verband gebracht met de landelijke obscene saters, is nu afgeschaft; het woord toneel heeft met ‘tonen’ te maken en niet, zoals sommigen denken, met ‘tonnen’.
En als hij dan eerst de lezers even in de klassieke sfeer heeft gebracht, gaat hij ze daarna snel corrigeren: nee, het zal geen klassiek decor worden met allerlei gevaarlijke personages maar men zal het bijbelse paradijs voor ogen gevoerd krijgen, een door God zelf geplante lusthof. Mooier kan niet. En we zullen de volmaakte mensen Adam en Eva te zien krijgen, in prachtig zuiver wit gekleed (dat wordt in het Berecht nader toegelicht). En, toppunt van schoonheid, er zal een hemelse dans worden uitgevoerd. Maar het gaat wél om een tragedie en de duivel zal zich in de gedaante van een slang in de paradijsvreugde mengen. Daar past een bekend klassiek citaat bij, uit Vergilius: ‘Jongens, vlucht hiervandaan - een slang houdt zich in het gras verborgen’ (Ecloga iii, vs. 93). Dan verandert de grootste vreugde in de diepste smart. Dat verhaal nu gaat hij, naar het voorbeeld van Hugo de Groot, op de planken brengen. Moge het publiek er enthousiast op reageren. Dan zijn ook de regenten tevreden.


Het berecht van Adam in ballingschap

In dit Berecht geeft Vondel een uiteenzetting van de theologische en antropologische basis waarop zijn toneelstuk berust. In enkele min of meer zijdelingse opmerkingen legt hij ook een verband tussen zijn tragedie en het drama van de val van de eerste mens.
Het essay opent met een breedopgezette vergelijking, in één lange, doorgeconstrueerde zin neergelegd. Een schilderij, met een belangrijk onderwerp en in alle onderdelen perfect uitgevoerd, wekt blijvend de diepgaande bewondering van de toeschouwers op. Datzelfde geldt voor de leer van de kerk, gegarandeerd door de Heilige Geest, waarin gedachten over de belangrijkste onderwerpen zijn neergelegd, gedurende eeuwen doordacht en in een prachtig geheel samengevoegd - dit expliciteert Vondel niet maar het volgt uit de metafoor.
In het eerste deel van zijn betoog volgt Vondel de scholastieke uiteenzettingen van de geleerde kardinaal Bellarminus (1542-1621) op de voet, verderop als het leven van de mens in het paradijs wordt behandeld, steunt hij op de door hem vaker als bron gebruikte Jacobus Salianus die een geschiedboek over het Oude Testament had geschreven. Allereerst wordt de dubbele natuur van de mens uitgelegd, die bestaat uit lichaam en geest. Wat betreft zijn lichamelijke

{==328==} {>>pagina-aanduiding<<}
kant heeft hij veel met de dieren gemeen, en het is dat aspect dat hem drijft tot lichamelijke genoegens. Zijn geestelijke kant verbindt hem nu juist met de engelen en als zodanig sturen zijn verstand en zijn wil hem naar geestelijk en intellectueel geluk. Deze dubbele natuur kan tot innerlijke conflicten leiden: hoe moet de mens zich op de juiste manier gedragen wanneer de beide neigingen elkaar bestrijden.
Om dat probleem op te lossen heeft de Voorzienigheid de mens de bovennatuurlijke - dat wil zeggen: boven de natuur van de mens uitgaande - gave van de ‘Erfrechtvaardigheid’ geschonken, een soort gouden teugel waarmee de geest het lichaam in bedwang kan houden. Voorwaarde is dan wel dat de geest zich niet tegen de goddelijke wil verzet. Op zichzelf heeft de geest die mogelijkheid wel: de vrije wil. Dus: Adam werd volmaakt, ‘volkomen’, geschapen. De ‘Erfrechtvaardigheid’ hood hem de mogelijkheid volmaakt te blijven maar hij was niet onvatbaar voor de mogelijkheid te zondigen. Een aantal bijbelplaatsen ondersteunt deze visie: vanwege zijn volmaaktheid bij de schepping is de mens een bewonderenswaardig schepsel Gods. Vondel volgt hierbij de Vulgaattekst. Moderne vertalingen laten soms een andere lezing zien.
Een belangrijke tekst was voor Vondel Ecclesiasticus (een van de deuterocanonieke bijbelboeken) 17:1-2 waar staat: ‘God schiep de mens van aarde en bekleedde hem met deugd.’ Dat ‘kleed van deugd’ slaat op de bovennatuurlijke gave van de Erfrechtvaardigheid. Daarop volgt een kleine uitweiding (die men in een moderne tekst in een voetnoot zou plaatsen) over het begin van de gelijkenis van de barmhartige Samaritaan (Lucas 10:30) waar verteld wordt over een man die door bandieten werd overvallen, van zijn kleren beroofd en daarna uitgeplunderd. Dat verbeeldt, aldus Vondel, wat er met de mens is gebeurd. Toen hij door de duivelse vijand werd overvallen, werd hij van zijn bovennatuurlijke gave, het kleed der rechtvaardigheid, beroofd en vervolgens vol wonden geslagen: zonde en de gevolgen daarvan. Verschillende kerkvaders worden vervolgens geciteerd die het steeds hebben over een kleed van deugd. Vele plaatsen uit het boek Openbaring waar over witte klederen gesproken wordt, vullen het gezegde nog aan. Dat loste - en daar ging het Vondel hier in feite om - een theatermoeilijkheid op: Adam en Eva waren naakt in het paradijs, maar desondanks toch met zo'n deugdenkleed bedekt. Dat maakte het Vondel mogelijk zijn personages met witte klederen te laten optreden. Zo leidden Adam en Eva een gelukzalig leven. Lichaam en ziel waren in het juiste evenwicht. Ze hadden een direct contact met God en de engelen.
Maar dan. Zoals zelfs de engelen in de hemel niet tevreden waren met hun lot en in opstand kwamen, zo ging het op aarde. Met duivelse list werden de mensen ertoe overgehaald het goddelijke gebod te overtreden. Daarmee verloren ze de bovennatuurlijke gave van de volmaaktheid, het kleed der deugd werd afgescheurd en ze zagen beschaamd hun naaktheid. Dat was, zegt Von-
{==329==} {>>pagina-aanduiding<<}
del, het moment van de ‘herkentenis’, de agnitio van het klassieke treurspel, het plotselinge inzicht in de feitelijke treurige situatie. En op die agnitio volgt dan ook meteen de ‘overgang’, de peripeteia, de kanteling van de gebeurtenissen waarbij op het hoogste geluk het diepste ongeluk volgt.
In Adam zijn alle mensen gevallen en daarmee moeten ook alle mensen ‘het kleed der erfrechtvaardigheid’ missen. De gouden teugel om het conflict tussen ziel en lichaam op te lossen, ontbreekt. De mens wordt niet meer gedomineerd door de bovennatuurlijke erfrechtvaardigheid maar door erfzonde en erfschuld. En daarmee doet ook de dood zijn intree.
Ten slotte behandelt Vondel nu nog enkele inzichten van zijn geleerde, door hem zo bewonderde vriend Vossius die een verhandeling had geschreven over de gevaarlijke vijfde-eeuwse ketter Pelagius. Deze had het leerstuk van de erfzonde afgewezen. Hij meende dat iedere mens als het ware weer in Adams positie begon, ook volmaakt, maar dat de mensen gingen zondigen omdat ze het voorbeeld van Adam volgden. De dood beschouwde Pelagius dan ook niet als een straf, maar als een natuurlijk gegeven en de kinderdoop wees hij af omdat kinderen nog niet gezondigd hadden. Als de mens zijn natuurlijke gaven maar goed zou gebruiken, dat wil zeggen het juiste inzicht zou volgen dat het verstandig is Gods wetten te gehoorzamen, dan zou niets hem tot zonde dwingen. Kortom, ook zonder de inwerking van Gods genade kan de mens uit vrije wil het goede doen. Dat zijn allemaal denkbeelden die de rechtgelovige katholiek Vondel volstrekt afwijst en waarvan hij wist dat ook zijn calvinistische tegenstanders ze verafschuwden. Hij kon zulke ideeën bovendien voor zijn tragedie ook helemaal niet gebruiken. Immers, als de zondeval eigenlijk geen gevolgen had voor de mensheid, dan was aan zijn drama de kracht ontnomen.
Toch ziet hij in dat zijn bespiegelingen hem misschien wat ver voerden en hij besluit daarom met te zeggen dat hij zich verder niet met deze brandende verschillen zal bezig houden. Hij zal zich houden aan de bekende regel. De ware leer is: wat overal, altijd en door allen wordt geloofd.


De opdracht van Noah

Deze Opdracht die tegelijk de functie van een Berecht heeft, handelt over drie punten: de verhouding van Noah tot Lucifer en Adam in ballingschap, de historiciteit van de zondvloed, mede ondersteund door heidense bronnen, en de bedoeling van de tragedie. Het eerste punt is hierboven besproken. Over de historische bronnen die Vondel aanhaalt, merkt Smit op dat het meer om geleerdheidsvertoon dan een bewijskrachtig betoog gaat. Voor het grootste deel komen de genoemde namen uit de Annales van de zestiende-eeuwse jezuïet Salianus (al eerder door Vondel als belangrijke bron gebruikt) en de bekende

{==330==} {>>pagina-aanduiding<<}
Joodse oudheden van Flavius Josephus. Ten slotte verklaart Vondel dat zijn tragedie bedoeld is om bij wijze van spiegel voor de toeschouwers, geheel in lijn met de bijbelverhalen, het kwaad afschrikwekkend voor te stellen en te laten zien dat Gods rechtvaardig oordeel vroeg of laat altijd komt.



{==331==} {>>pagina-aanduiding<<}

Verantwoording

De teksten zijn gebaseerd op de zogeheten wb-editie: De werken van Vondel. Volledige en geïllustreerde tekstuitgave in tien deelen. Ed. J.F.M. Sterck e.a. Amsterdam 1927-1940. De drie tragedies zijn hierin volgens de eerste druk uitgegeven door B.H. Molkenboer o.p. met een zeer deskundig en uitgebreid commentaar.
Lucifer: wbv, p. 601-696 en p. 966-968 (variantenapparaat van de andere bij Vondels leven tot stand gekomen drukken uit 1654 en 1661).
Adam in ballingschap: wb ix, p. 94-170.
Noah: wb ix, p. 391-454.

De teksten zijn met behoud van klank, metrum en rijm overgebracht in de moderne spelling. Vanwege de klank ben ik vrij conservatief geweest als het om klinkerherspelling ging. Vondels rijke taal speelt graag met assonanties en al is niet altijd duidelijk of een klankovereenkomst werkelijk bedoeld is, de mogelijkheid ertoe moet men niet blokkeren. Wat meer ingrijpende veranderingen heb ik me veroorloofd als het om medeklinkers gaat. Zo is bijvoorbeeld de bij Vondel vaak voorkomende vorm ‘durf’ veranderd in het thans gebruikelijke ‘durft’. Iets verder gaat nog het veranderen van ‘daar’ in ‘waar’ als het om het relativum gaat, of het zelfstandig naamwoord ‘niets’ voor ‘niet’.
Naamvalsvormen zijn gehandhaafd. De naamvallen maken niet alleen een integrerend deel van Vondels taal uit, maar zijn bovendien diep verankerd in zijn dichtsysteem. Om het tekstbeeld zo rustig mogelijk te houden zijn weglatingstekens verwijderd in gevallen als ‘voor een’ slaaf' - immers ook Vondel geeft aan dat de uitspraak daar: ‘een’ is en niet ‘enen’. Ook heb ik in gevallen waar het vanwege het metrum nodig is elisie toe te passen en waar de volledige vorm verouderd is, de moderne vorm gegeven, dus bijvoorbeeld ‘ik help u’ in plaats van ‘ik helpe u’. Ook in zo'n geval geeft Vondel immers zelf aan dat de e-klank dient te verdwijnen.
De interpunctie is aan het moderne gebruik aangepast, zij het dat Vondels royale gebruik van komma's veelal is gehandhaafd.
Ook het hoofdlettergebruik is aan de moderne conventies aangepast, wat inhoudt dat veel kapitalen zijn gesneuveld. Personificaties hebben een hoofdletter, ook God en de daarbij behorende persoonlijke voornaamwoorden. Het generieke woord ‘engelen’ heeft geen kapitaal, maar wanneer de namen van

{==332==} {>>pagina-aanduiding<<}
specifieke engelenorden worden genoemd, hebben die wel een hoofdletter: ‘Cherubijnen’, ‘Serafijnen’ et cetera.
Om de structuur van de zinnen en hun verdeling over de versregels zo duidelijk mogelijk te maken, beginnen alleen nieuwe zinnen met een hoofdletter.
De teksten van Vondel verlangen vanwege het metrum consequent dat elisie wordt toegepast wanneer klinkers op elkaar botsen. Soms geeft hij die elisie aan, soms laat hij het aan de lezer over. Het is in Vondels vloeiende verzen vrijwel altijd volstrekt duidelijk hoe er gelezen moet worden.
Bij dichters als Vondel zijn rijm en metrum kenmerken bij uitstek van poëzie. Om de gebruiksmogelijkheden van de taal in zo'n kader te verruimen, worden vaak woordvervormingen toegepast. Daartoe behoren verkortingen als ‘bô’ voor ‘bode’, of ‘geschapenheên’ voor ‘geschapenheden’. Vondel zelf gaf dat soms wel, soms niet aan. Ik heb ter aanduiding van dergelijke verkortingen een dakje gebruikt, behalve in die gevallen waarin in het moderne Nederlands de verkorting zonder meer gebruikelijk is, bijvoorbeeld ‘neer’ voor ‘neder’, of ‘weer’ voor ‘weder’. Op vormen als ‘ga’, de aanvoegende wijs van ‘gaan’, ontbreekt zo'n dakje want zo'n vorm is niet samengetrokken uit ‘gade’.
Andersom gebruikt Vondel ook uitgerekte vormen als ‘gewellefd’, ‘hierinne’ of ‘keurebenden’. Die zijn gehandhaafd terwille van de metriek.
Een moeilijk geval bij herspelling vormen bepaalde woorden met ij, zoals ‘bandijten’ dat Vondel laat rijmen op ‘wrijten’, maar dat ook buiten rijmpositie voorkomt. Na rijp beraad heb ik die vormen gehandhaafd. De uitspraak van de ij (ook wel dubbele i genoemd) in Vondels tijd liet verschillende mogelijkheden toe. Waarschijnlijk was een klank die tussen onze ‘ie’ en onze ‘ij’ inligt. Andersom heb ik ook Vondels ‘tiger’ laten staan, een voor hem uitzonderlijke spelling die op een bedoelde klank wijst.
Vondel laat vormen als ‘sprong’ en ‘klonk’ op elkaar rijmen maar omdat hij kennelijk zelf ‘spronk’ een vreemde vorm vond, maakt hij daar ‘sprongk’ van. Zo'n indicatie heb ik laten staan.
Een zeldzame keer zou herspelling verwarring wekken. Het woord ‘verzieren’ (thans niet meer in gebruik) met betekenis ‘verzinnen’ is een ander woord dan ons ‘versieren’. Om dat te markeren heb ik de vorm ‘verzierd’ laten staan, en van een aantekening voorzien.

Vondel schreef gewoon Nederlands, zij het een dichterlijk Nederlands van zo'n 350 jaar geleden. Een afwijkende taalvorm kan een moderne lezer best herkennen. Als Vondel schrijft ‘overgerompeld’ hoeft daar geen aantekening bij: ‘overrompeld’. De aantekeningen dienen om woorden die een afwijkende betekenis hebben, uit te leggen, om niet op het eerste gezicht duidelijke constructies te verklaren, om toespelingen op bijbelse en mythologische namen en begrip-
{==333==} {>>pagina-aanduiding<<}
pen toe te lichten. Vanzelfsprekend heb ik daarbij dankbaar gebruik gemaakt van de oudere edities zoals die zijn aangegeven in de bibliografie.
In de aantekeningen vindt men ook Vondels bronnen aangegeven. Ik heb daarbij de grens getrokken dat ik niet verder ben gegaan dan Vondel zelf deed. In de Berechten van Lucifer en Adam in ballingschap en de Opdracht van Noah strooit hij met veel citaten en gegevens van kerkvaders en theologen, die hij echter niet zelf geraadpleegd heeft maar heeft overgenomen uit andere werken. In Lucifer gaat het om De angelis van de Franse jezuïet Dionysius Petavius (1583-1652), in Adam in ballingschap om een beschouwing over de aard van de mens van kardinaal Robertus Bellarminus (1542-1621) en een studie van G.J. Vossius over de pelagiaanse dwalingen, in Noah om de laat-klassieke Joodse Oudheden van Flavius Josephus en de Annales Ecclesiastici Veteris Testamenti (1619) van Jacobus Salianus. De tweedehandse bronnen heb ik niet aangegeven. Ik verwijs daarvoor naar de wb-uitgave waar Molkenboer ter plaatse de gewenste gegevens vefschaft (voor Adam in ballingschap zie behalve de noten ook wbix, p. 750-751) en naar Smit 1962, p. 32 noot en p. 512-514.

Ik ben veel dank verschuldigd aan meelezers: Margaretha H. Schenkeveld, Willemien de Vries en Willemien Schenkeveld. Lia van Gemert heeft de teksten met adelaarsblik gecorrigeerd.



{==334==} {>>pagina-aanduiding<<}

Bibliografie


Anoniem, ‘Op Joost van Vondels gruwel-spel’, in: De werken van J. van den Vondel. Ed. J. van Lennep en J.H.W. Unger. Leiden z.j. Deel 1654-1655, p. 261-264.

Anoniem, ‘Tegen Vondels Lucifer’, in: De werken van J. van den Vondel. Ed. J. van Lennep en J.H.W. Unger. Leiden z.j. Deel 1654-1655, p. 264-265.

Brandt, Geeraardt, Het leven van Joost van den Vondel. Ed. P. Leendertz jr. 's-Gravenhage 1932.

Brandt, Geeraardt, Het leven van Joost van den Vondel. Ed. Marieke M. van Oostrom en Maria A. Schenkeveld-van der Dussen. Amsterdam 1986.

Croiset, Hans, ‘Via “verstaanbaarheid” naar “het vrouwelijke dier”’, in Nederlandse Letterkunde 8 (2003), p. 1-9.

Delumeau, Jean, Une histoire du paradis. Tome 1. Le jardin des délices. Parijs 1992.

Gemert, Lia van, Norse negers. Oudere letterkunde in 1996. Inaugurele oratie. Katholieke Universiteit Nijmegen 1996, p. 6-11.

Grotius, Hugo, Adamus exul, in: De dichtwerken van Hugo Grotius. Deel 1a en Ib. Ed. B.L. Meulenbroek e.a. Assen 1970-1971.

Hoogstraten, David van, ‘Het leven van Joachim Oudaen’, in: J. Oudaen, Poëzy dl. iii. Amsterdam 1712, p. 65.

King, Peter, ‘Vondels Lucifer: een mislukt theologisch toneelstuk’, in: Visies op Vondel na 300 jaar. Ed. S.F. Witstein† en E.K. Grootes. Den Haag 1979, p. 218-235.

Kirkconnell, Watson, The celestial cycle. The Theme of Paradise Lost in World Literature with Translations of the Major Analogues. Toronto 1952.

Kok, A.S., Vondel in eenige van zijn vrouwenkarakters; een bijdrage tot billijke waardeering van 's dichters dramatische kunstwerken. Amsterdam 1864.

Konst, Jan, ‘“Het goet of quaet te kiezen”. De rol van de vrije wil in Vondels Lucifer, Adam in ballingschap en Noah’, in: Nederlandse letterkunde 2 (1997), p. 319-337.

Konst, Jan, Fortuna, fatum en Providentia Dei in de Nederlandse tragedie 1600-1720. Hilversum 2003, p. 191-203.

Koppenol, Johan, De Schepping anno 1654. Inaugurele oratie. Vrije Universiteit Amsterdam 2000.

Kuyper, A., De engelen Gods. Amsterdam-Pretoria z.j. [1902].


{==335==} {>>pagina-aanduiding<<}

Langvik-Johannessen, K., Zwischen Himmel und Erde. Eine studie über Joost van den Vondels biblische Tragödie in gattungsgeschichtlicher Perspektive. Oslo enz. 1963.

Maximilianus, O.F.M. Cap., pater Dr., ‘Lucifer en de Franciscaanse school’, in: Vondelstudies. Ed. L.C. Michels. Terheijden 1968, p. 211-240.

Meer, F. van der, ‘De tweede val der engelen. Geschiedenis ener beeldvorming’, in: Saecula saeculorum. Opstellen aangeboden aan C.W. Mönnich. Amsterdam 1982, p. 49-97.

Osterkamp, E., ‘Joost van den Vondel, Lucifer; der Himmel als Staat’, in: Lucifer, Stationen eines Motivs. Berlin 1979, p. 87-130.

Rademaker, C.S.M. en Tuynman, P. (ed.), Het uitleenboekje van Vossius. Amsterdam 1962.

Schenkeveld-van der Dussen, Riet, ‘Een vreemde vraag en een niet-gewenst antwoord; Eva over Adam; Verboom over Vondel’, in: Mooi meegenomen? Over de genietbaarheid van oudere teksten uit de Nederlandse letterkunde. Ed. Herman Pleij en Willem van den Berg. Amsterdam 1997, p. 136-140.

Schenkeveld-van der Dussen, M.A., ‘Schopenhauers vloek of het probleem van de herspelling’, in Nederlandse Letterkunde 4 (1999), p. 385-390.

Schenkeveld-van der Dussen, Riet, Vondel en 't vrouwelijke dier. Vondels visie op vrouwen en enkele aspecten van de receptie daarvan. Afscheidscollege Universiteit Utrecht. Utrecht 2002.

Schuytvlot, A.C., Catalogus van werken van en over Vondel gedrukt voor 1801 en aanwezig in de Universiteitsbibliotheek van Amsterdam. Nieuwkoop 1987.

Smit, W.A.P., Van Pascha tot Noah. Een verkenning van Vondels drama's naar continuïteit en ontwikkeling in hun grondmotief en structuur. 3 dln. Zwolle 1956-1962.

Sterck, J.F.M., Vondelbrieven. Amsterdam-Sloterdijk 1935.

Verboom, Meynarda, Pleyt voor onse eerste Moeder Eva, tegens Joost van de Vondels Treurspel aller treurspelen, van Adams Ballingschap. Amsterdam 1664.

Verboom, Meynarda, Pleyt voor onse eerste Moeder Eva, tegens Joost van de Vondels Treurspel aller treurspelen, van Adams Ballingschap, in: Met en zonder lauwerkrans. Ed. Riet Schenkeveld-van der Dussen e.a. Amsterdam 1997, p. 304-312 (herspeld).

Verschaeve, Cyriel, Uren bewondering voor groote kunstwerken. Vondel's trilogie Lucifer, Adam in ballingschap, Noah. Verzameld werk dl. 4. Z.p. 1934.

Vondel, J.v., Adam in ballingschap. Ed. H.A. Wage. Zutphen z.j.

Vondel, J.v., Noah. Ed. M.E. Kronenberg. Tweede druk. Zutphen 1948.


{==336==} {>>pagina-aanduiding<<}

Vondel, Joost van den, Lucifer, treurspel. Ed. W.J.M.A. Asselbergs. Vierde druk. Culemborg 1973.

Vondel, Joost van den, Lucifer. Treurspel. Ed. Lieven Rens. Den Haag 1979.

[Vondel] De werken van Vondel. Volledige en geïllustreerde tekstuitgave in tien deelen. Ed. J.F.M. Sterck e.a. Amsterdam 1927-1940.

Waaijman, Kees, Spiritualiteit. Vormen, grondslagen, methoden. Gent-Kampen 2000.





{==337==} {>>pagina-aanduiding<<}

Illustratieverantwoording

p. 6	titelpagina van de eerste druk van Lucifer uit 1654. ub Amsterdam, sign. 2451 e 5.
p. 114	titelpagina van de eerste druk van Adam in ballingschap uit 1664. ub Amsterdam, sign, o 63-119.
p. 200	titelpagina van de eerste druk van Noah uit 1667. ub Amsterdam, sign. Vondel 8 j 9.
p. 280	gravure uit Lucifer-uitgave uit 1654. Toegeschreven aan Salomon Savery. ub Amsterdam, sign. 1 e 14.
p. 337	Jan Breughel en Peter Paul Rubens, Adam en Eva in het paradijs, circa 1610-1615.


{== afbeelding 
	
==} {>>afbeelding<<}
    


{==338==} {>>pagina-aanduiding<<}


    

{==339==} {>>pagina-aanduiding<<}

Verantwoording van de Deltareeks

De reeks stelt klassieke werken uit de letterkunde van Nederland en Vlaanderen ter beschikking aan de huidige lezer. Naast volledige teksten zullen in de reeks ook bloemlezingen verschijnen, bijvoorbeeld wanneer een klassieke auteur met een groot en gevarieerd dichterlijk oeuvre daar meer mee gediend is dan met de uitgave van een van zijn werken. Ook een belangwekkend literair genre waaraan door verschillende auteurs is bijgedragen kan de grondslag vormen voor een deel van de reeks.

De uitgaven worden voorzien van een inleidende beschouwing die het werk in zijn historische en literaire situatie plaatst en die verwijst naar andere publicaties. Woordverklaringen en inhoudelijke toelichtingen maken de tekst voor de lezer van nu toegankelijk. Daarbij wordt vermeden hem op te tuigen met een al te zwaarwichtige wetenschappelijke commentaar. In bijzondere gevallen zal gebruikgemaakt worden van een parallelvertaling.

De gebruiker kan rekenen op een betrouwbare tekst, waarvan de keuze zorgvuldig overwogen is en de wijze van uitgeven wetenschappelijk verantwoord. De teksten worden doorgaans in de oorspronkelijke spelling aangeboden. Wel wordt zo nodig het gebruik van i/j en u/v genormaliseerd volgens het huidige onderscheid van klinker en medeklinker; soms wordt de hele tekst herspeld naar de huidige normen. Voorzover de editeur correcties heeft aangebracht, worden deze exact verantwoord. Het gaat in de reeks om zogenaamde leesedities. Daarin wordt ervan afgezien de geschiedenis van de tekst in zijn verschillende versies te reconstrueren. Een opgave van varianten zal derhalve ontbreken. De verschillende delen van de reeks zullen niet steeds precies dezelfde aanpak van de editieproblematiek laten zien, daar deze mede afhangt van de aard van de tekstoverlevering en de stand van het onderzoek.

{==340==} {>>pagina-aanduiding<<}


{==341==} {>>pagina-aanduiding<<}


{==342==} {>>pagina-aanduiding<<}





 Het motto is ontleend aan Vergilius' Aeneis vi, 594, volgens Vondels eigen vertaling: ‘[De Almachtige Vader] dreef hem met een vreselijken dwarrelwind, dat hij tuimelde.’

 Ferdinandus den Derden: Ferdinand III, keizer van het Duitse rijk van 1637-1657; Altijd... Rijks: vertaling van de Romeinse keizerstitel ‘semper augustus’, waarbij ‘augustus’ in verband wordt gebracht met het werkwoord ‘augere’: vermeerderen

3 de Godheid afbeeldt: een beeld is van de Godheid

4 Godheid... Goedheid: in zijn leerdicht Bespiegelingen van Godt en Godtsdienst (1662) i, 44 legt Vondel een etymologisch verband tussen God en goed: ‘Deez' spruit in Duits uit goed.’

7 mijne zanggodin: mijn muze, mijn ‘ik als dichter’

10 Omne... vincit: citaat uit Ovidius' Tristia ii, 381: de tragedie overtreft ieder genre in ernst en waardigheid

13 doch... ontbreekt: maar wat er eventueel ontbreekt aan de vereiste hoge stijl (bescheidenheidsformule)

14 doorluchtigheid: hoge positie

15 staatzuchtigen: zij die een hogere plaats wensen dan hun toekomt

24 machten en stammen: dynastieën

26 Gods Orakel zelf: nl. Christus

27 mogendheid: machtspositie; als zijn eigen: evenals die van Hemzelf

28 Gode... geven: vgl. Mattheus 22:21: ‘Geef dan de keizer wat des keizers is, en Gode wat Gods is.’; Christenrijk: het geheel van de christelijke volkeren

29 doorgaans: steeds maar door; tegenwoordig: (meer bepaald) nu

30 Turk en Tarter: de dreiging van de Turken was rond 1654 actueel. Het was voor Vondel een probleem waar hij steeds mee bezig was. De Ta(r)taren, een volk op de Krim, zijn een toonbeeld van barbaarsheid

35 jongsten: meest recente, te weten 1653 toen Ferdinand Maria als Rooms [= Romeins] Koning werd aangewezen als opvolger van zijn vader keizer Ferdinand iii

37 moed dragen: moed hebben gevat; en de toneeltrompet... ommevoert: en ook de reden dat onze Nederlandse muze in dit toneelstuk de overwonnen Lucifer in de triomftocht van de hemelse veldheer Michaël meevoert ten aanschouwe van degene die op de Duitse troon zit

38 Nederduitse... Hoogduitsland: als vaker suggereert Vondel met deze terminologie een band tussen de Republiek en het Duitse rijk die in feite al lang niet meer bestond

 Vondel bezingt hier een geschenk van zijn vriend de schilder Joachim von Sandrart, die hem vanuit Wenen een gravure heeft gezonden van een schilderstuk Des hohen Hauses von Oesterreich Triumph. In dit sonnet komen dezelfde motieven naar voren als in de Opdracht, maar met toevoeging van enkele accenten. De nadruk ligt hier op keizer Ferdinand III als vredevorst. Dat blijkt al uit het motto: ‘Deus haec otia fecit’, het citaat uit Vergilius' Ecloga I, 6, waarmee de Romeinse dichter keizer Augustus prijst omdat hij het land rust heeft geschonken. In vs. 6 van het sonnet heet Ferdinand dan ook ‘tweede August’ en ‘vader van de peis [vrede]’. Hij verdient deze titel omdat onder zijn bewind de vrede van Münster tot stand is gekomen, die ook een einde aan de Dertigjarige Oorlog bracht. De hoop is dus gerechtvaardigd dat een nieuwe ‘gouden eeuw’ zal aanbreken, een toespeling op Vergilius' vierde Ecloga waar een nieuwe vredevorst wordt verwelkomd.

1 De zon van Oostenrijk: keizer Ferdinand iii

2 uit schaduwen van kunst: een bescheidenheidsformule: de (schilder)kunst kan deze zon slechts uit de verte benaderen

4 zich... ontziet: zich niet te groot voelt

13 Een kroon... de kroon: paradox: normaal gesproken siert een kroon het hoofd, maar in dit geval zet het hoofd (dus de persoonlijkheid van deze keizer) de kroon (het symbool van de regeermacht) luister bij

1 teffens: tegelijk

4 komen de stellaadje stofferen: zullen op de planken verschijnen

6 heerlijk: verheven; hoger laarzen: in de Griekse tragedie speelden de acteurs op hoge toneellaarzen

8 gedichtsel: verzonnen verhaal

9 Salmoneus... werd: koning Salmoneus probeerde, op zijn strijdwagen op een koperen brug rijdend, met een toorts in de hand een onweer na te bootsen en daarmee aan de dondergod Jupiter gelijk te worden. Jupiter strafte hem met een bliksemstraal en joeg hem door een stormwind uit het zadel. Vergilius' Aeneis vi, 585-594

11 nochte wij vernieuwen hier geen: en evenmin brengen we hier opnieuw voor de dag een

13 reukeloze: roekeloze brutale

14 kerkschenderijen: aanvallen op de godsdienst; verleren: af... leren

21 Evangelist: nl. Lucas

22 orakel: vertolker van de stem Gods; ons... horen: in Matth. 17:5 klinkt een stem uit de hemel: ‘Deze is mijn geliefde Zoon, in wie Ik mijn welbehagen heb, hoort Hem!’

23 endelijk: tenslotte; Judas... apostel: de schrijver van de brief van Judas in het Nieuwe Testament, niet te verwarren met de discipel Judas die Jezus heeft verraden; welker spreuken: de uitspraken van alle genoemden

25 O Lucifer... worden: zie Jesaja 14:12-15

30 Gij zijt... betrapte: zie Ezechiël: 28:12-15

36 beschaduwende: de Cherubijnen, een soort engelen, worden uitgebeeld met uitgespreide vleugels

43 Ik... vallen: zie Lucas 10:18

45 zonder enige bewimpelinge: volstrekt helder

46 Doch... bewaard: zie Judas vs. 6

47 tegen het oordeel... bewaard: in afwachting van het laatste, definitieve oordeel van God gevangen gehouden

49 leerling... Konings: discipel van Christus, de hemelse leraar en oppervorst

53 doorgaans: doorlopend, eensgezind, zonder uitzondering

56 Cypriaan: Cyprianus (ong. 200-258); citaat: zie voetnoot wbv, 609

65 Gregorius: paus en kerkvader (†604); citaat: zie voetnoot wbv, 609

69 honingvloeienden Bernardus: Bernard van Clairvaux (1091-1153), bijgenaamd doctor mellifluus; citaat: zie voetnoot wbv, 609

76 bestarnde: sterrenbeelden vormende

82 draak: in deze gestalte zijn de duivelse slang en de apocalyptische draak gecontamineerd. Beide hebben vergif als wapen

83 Sint Augustijn: kerkvader Augustinus (354-430)

87 zeit... staan: zie voetnoot wbv, 609

91 heileeuwe: de periode na Christus' komst op aarde

92 zwijnskudden: Jezus joeg een legioen boze geesten in een kudde zwijnen die zich vervolgens in zee stortte. Zie Matth. 8:30-32; dewijl... Lucifer: ook bij de bijbelschrijvers worden sterrenconstellaties met dierennamen aangeduid. De Pleiaden in Job 38:31, Arcturus en Orion in Job 9:2 en Amos 5:18, Lucifer (niet als sterrenbeeld maar als de morgenster) in Psalm 109 (Vulg.) en 2 Petrus 1:19

95 weligheid: levendige verbeeldingskracht

98 treken: streken

99 gehengt: toestaat; Sint Jan... starren: zie Openbaring 12:4

102 op... geduid: als slaande op... uitgelegd

103 gebloemde: allegorische

104 Ook... uitbeelden: het argument is kennelijk: wij moeten de goede en de kwade engelen op de een of andere manier onderscheiden. Vandaar dat de kwade geesten met iets dierlijks worden uitgebeeld. Dát zo'n onderscheid gemaakt moet worden en dat aard en voorstelling met elkaar dienen overeen te stemmen baseert Vondel op de leer van de ‘voegelijkheid’, het decorum, een van de belangrijkste onderdelen van poetica en retorica. Cicero (106-43) schreef hierover in zijn De inventione ii

110 verziersels: verzinsels; onaangezien: ondanks

111 handvest: vrijbrief, traditioneel recht; bij Horatius... acht: in de Ars poetica van Q. Horatius Flaccus vs. 9-10 staat: ‘pictoribus atque poetis quidlibet audendi semper fuit aequa potestas’; schilders en dichters hebben altijd het recht gehad wat dan ook te wagen

125 Sint Pauwels... aanneemt: Vondel verwijst hier naar de aan Paulus toegeschreven Brief aan de Hebreeën 1:4-13. Daar staat te lezen dat Jezus de engelen in naam [nl. als Zoon en dus ook erfgenaam] overtreft en door hen aanbeden dient te worden, dat Hij gezalfd is boven zijn medeschepselen (Christus=gezalfde), dat Hij aan Gods rechterhand is gezeten en eeuwig zal leven, dat door Hem hemel en aarde geschapen zijn en dat Hij eeuwig regeert. De engelen zijn Gods boden, maar zij zijn ook dienaren van de mensen die de zaligheid beërven zullen. Dit alles heeft Vondel overgenomen. De laatste uitspraak van dit gedeelte, nl. dat God de engelen heeft gepasseerd terwille van de mens, is nu net niet in de Hebreeënbrief te vinden. Het gaat hier om een eigen conclusie van Vondel, die wel begrijpelijk is, gebaseerd als ze is op het gegeven dat Christus als zoon van Abraham (dus als mens in het volk van Israël) geboren is

126 benijdenswaardig genoeg: prikkelend tot bijna afgunstige navolging

136 onschuld: verontschuldiging, rechtvaardiging

138 opspraak: kritiek

140 getemperdheid: gesteldheid, stemming

144 Hebreeën: joden; Ezechiël... heeft: joods dichter (2e eeuw na Christus) van een in het Grieks geschreven tragedie over de uittocht uit Egypte, waarvan fragmenten bewaard zijn

146 Gregorius... uitbeeldde: Sint Gregorius van Nazianze werd door sommigen als de auteur beschouwd van een Grieks treurspel over de lijdende Christus

148 gelijk... blijven: gelijk wij nog [...] Hugo de Groot [...], die Gregorius nastreefde, voor zijn treurspel Christus patiens [...] eer en dank verschuldigd zijn; van wijlen: wijlen

153 Richard Baker: leefde van 1568-1644. Auteur van Apologie for Laymen's Writing in Divinity, with a Short Meditation upon the Fall of Lucifer (1641). De hoofdtitel van dit werk zal Vondel hebben aangestaan. De auteur kan hem verder ook geïnteresseerd hebben vanwege zijn verdediging van het toneel Theatrum redivivum; The Theatre Vindicated, a reply to the Histrio-Mastix of William Prynne (1642). Er zijn overigens geen aanwijzingen dat Vondel Engels las en hij moet deze informatie dus uit de tweede hand hebben gekregen

154 't rijmeloos: het proza

155 gekristende: christen geworden

159 grond: fundament; nog onbestorven: nog niet stevig geworden

162 Sint Augustijn... bekrachtigde: in het eerste boek van De civitate Dei staat dat de hogepriester vanwege dreigende pest toneelspelen heeft ingesteld

163 Numa's instellingen en afgodendienst: de Romeinse cultus, door koning Numa in de oergeschiedenis van Rome ingesteld

165 Scaliger... waren: Julius Caesar Scaliger (1484-1585), Poetices i, 37

166 Sibylle: heidense profetes

167 in voegen dat: zodat men kan concluderen dat

175 in dien gevalle: als dat nu nog steeds het geval was; Dit nu overgeslagen: nu dit (specifieke probleem) behandeld is

176 oorbaar: bruikbaarheid

177 eerlijke: eerbare

178 elenden: ellendige verschrikkingen

179 wit: doel; wettige: moreel acceptabele

180 schrik en mededogen: de al door Aristoteles besproken katharsis die bij de toeschouwers tot stand wordt gebracht door hun inleving in het lot van de toneelpersonages; scholieren: met name op de Latijnse school gaven de leerlingen uitvoeringen van klassieke en neolatijnse toneelstukken

182 zet... een plooi van... geschiktheid: went hen om op een ordelijke manier hun plaats kennen

184 overvliegende vernuften: uitzonderlijk begaafden

185 gemene: gewone

186 buiten... vermoeden: zonder dat ze er erg in hebben

187 gelijk een... drijven kan: het beeld van de getokkelde snaar die een andere snaar, op gelijke wijze gestemd, in beweging brengt, komt ook in de emblematiek voor. Om aan te geven dat de eerste tokkelaar een goed mens is (dat heeft hij immers voor zijn betoog nodig) haalt Vondel er het bijbelverhaal bij van David die door zijn harpspel de boze geesten uit koning Saul kon verdrijven (1 Koningen 18:10)

192 Genesius en Ardaleo: toneelspelers die tijdens hun spel door de goede tekst tot bekering werden gebracht; beide zijn heilig verklaard

193 terwijl: omdat

196 deftige: indrukwekkende; gestofeerd: gevuld

197 laffe: onbeduidende

199 wat schijns: een schijn van juistheid

206 knuffelen: kritisch aanpakken

208 bij verscheidenheid... ingevoerd: zoals dat in de kerkdiensten van diverse niet-katholieken is ingevoerd. Men denke aan orgelspel en psalmzingen

212 vond: uitvinding

215 endelijk: ten slotte

1 In twee zinnen vat Vondel achtergrond en inhoud van zijn drama samen. De lange, bijna ademloze tweede zin beeldt de onafwendbare gang van de gebeurtenissen treffend af

2 zijn eigen: zichzelf; eventueel kan ook: zijn eigen (grootheid)

3 onbepaalde: oneindige

7 ontdekte: openbaarde

8 gelijke: nl. met Christus, dus God

10 geest: nl. Lucifer

11 door: met hulp van

12 oprokkende: ophitste

13 onaangezien: ondanks

5 heil en staat: gelukzalige toestand; d'Almogendheden: Vondel kan dit meervoud gebruiken hetzij omdat hij aan de Drie-eenheid denkt, hetzij vanwege het Hebreeuwse meervoud Elohim, gebruikt als Godsnaam

11 steigert: stijgt voortdurend; kreits: hemelsfeer (Vondel denkt vanuit het ptolemeïsch wereldbeeld, waarin de aarde zich in het centrum van tien hemelsferen bevindt die eromheen draaien); op ons gezicht: op ons toe

16 kristallijn: de kristalhemel, de negende

17 hemelkloten: hemelbollen, de planeten waarnaar de sferen genoemd zijn en de sterren, die zich in de sfeer van het firmament bevinden

20 vier: vuur

22 gouden tak: geplukt van de boom des levens uit het paradijs

28 hof: tuin, nl. het paradijs

29 wellust: genot

31 verf: kleur

32 karmozijn: rood

33 Belzebub komt blijkbaar in de verleiding een vrucht van deze tak te plukken en op te eten, een vooruitwijzing naar Eva's plukken en eten van de vrucht van de boom der kennis; ontwijdde: zou ontwijden

36 mann': het hemelse brood dat de joden in de woestijn te eten kregen (Exodus 16:13-36). Dit werd wel beschouwd als ‘panis angelicus’, engelenbrood. Belzebub acht dit nu van minder waarde dan aardse vruchten en hij drukt zich meteen krachtdadig uit met ‘verwensen’ en ‘walgt’, zoals ook de Israëlieten er op den duur genoeg van kregen (Numeri 11:4-6)

37 paradijs: hemels paradijs

41 mist me niet: is me niet ontgaan, heb ik goed begrepen

47 Het rad... gedachten: Vondel verwerkt hier twee gedachten: 1. De negen sferen vlogen sneller dan een pijl rond hun middelpunt; 2. Ik gleed, sneller nog dan het snel ronddraaiende wiel van onze gedachten en gevoelens in ons denken, naar beneden. En dan gaat Vondelvia ‘als’ (vs. 48, toen, tot op het moment dat) met de rust van het voorlopige eindpunt (vs. 48-49) verder

49 pennen: vleugels

50 oosterse gewest: Eden werd in het oosten gesitueerd

51 op het aanzicht van den kloot: bij het zien van de wereldbol

53 verschieten: wazig opdoemen

54 waterval... vlieten: de hooggelegen bron (zie vs. 61) waaruit de vier paradijsrivieren ontspringen

58 onderwereld: de wereld beneden (gezien vanuit de hemel)

64 waar.. stuit: waar je doorheen kunt kijken

65 slib: vruchtbare aarde (denk aan de Nijl); koesteren: behandelen zorgzaam

66 onyxsteen en bdellion: edelstenen

67 barnt: brandt

68 in stenen... dooft: in de vorm van aardse edelstenen een gesternte dat de glans van de hemelse sterren overtreft

82 engelsdom: engelengemeenschap

90 Want... namen: zie Genesis 2:20

95 Griffoen: fabeldier, half adelaar, half leeuw. De wb-annotator wijst erop dat in het Hebreeuwse woord voor ‘havik’ in de bijbelvertaling van Mourentorf met griffioen wordt vertaald en meent daarom dat ook Vondel op een havik doelt, omdat de griffioen niet in de bijbel voorkomt. Mij lijkt de havik echter een beetje klein voor deze context

96 draak: reuzenslang; Behemoth en zelfs Leviatan: in de bijbel genoemde monsterlijk grote dieren (o.m. Job 40:10 en 20)

98 tongen: vogeltongen

101 Had... gekweten: had ik, Apollion, verder niets meer te doen gehad, [dan had ik...]

106 dubbele engelen: nl. mannen en vrouwen

107 uit... been: Adam werd geschapen uit aarde. Eva uit Adams rib (vgl. vs. 128)

108 aanschijn: aangezicht

109 Wat... verbazen: hoe ik hun ledematen apart ook bewonderde

113 tronie: aangezicht

117 vergeefs: zonder reden

120 Z' is... hof: die ziel is in al zijn ledematen volledig aanwezig, maar het brein is haar specifieke woonplaats

122 onbegrijpelijk: niet te grijpen, ontastbaar; Voorzichtigheid: een wijze vooruitziende blik

130 genegendheên: neigingen

132 hield... stand: stond hij stil

133 overzij: van terzijde

136 wellekom: omhelzing; het woord ‘welkom’ wordt ook in erotische zin gebruikt, zoals hier in verband met het woord ‘bruiloft’ voor de hand ligt

142 gading: huwelijk

144 Door... zinnen: door een genieten van het lichamelijk schoon, zoals dat in 's mensen brein is verbeeld, hem/haar ingeprent met een krachtige inspanning van alle zintuigen

148 Onendelijk: oneindig vaak

149 pas... af te malen: schilder me... af

153 wezen: gelaatsuitdrukking

154 een: iemand

155 vernoegt... eis: komt geheel en al tegemoet aan de verlangens van haar bruidegom

158 uitspraak: stemgeluid

159 bronnen... ivoor: ivoorkleurige borsten

161 Bejegent engelen: als ge engelen tegenkomt

162 wanschapenheên bij: wanschepsels vergeleken bij

166 roeien: een werkwoord dat inspanning uitdrukt, de ijle lucht lijkt vervangen door water; krijgen: bereiken

170 gewaterd: als watergolven

176 endelijk... veld: vgl. Ps. 103:15

178 bij: door

181 's levens boom: behalve de boom van de kennis van goed en kwaad met zijn verboden vrucht staat er in het paradijs ook nog de levensboom, die de mens, zoals Apollion hier uitlegt, onsterfelijk zal maken. De latere verdrijving uit het paradijs betekent ook de menselijke sterfelijkheid, vgl. Gen. 2:9

188 overreken: reken... uit

189 wassen: groeien

190 haast: spoedig

195 bezint: heeft... lief

196 wil: zal

205 verarmd: verarmd raakt, minder rijk wordt (bij het uitdelen van haar schatten)

206 begrijp: begripsvermogen

221 het eeuwig Woord: Christus. De hele passage (vs. 222-229) legt uit dat Christus na zijn menswording het hoofd en de rechter zal zijn van engelen en mensen. De engelen moeten Hem aanbidden als Hij zich zal vertonen in de door Hem verkozen menselijke gedaante, die de natuur van de engelen overtreft

224 rechten: rechtspreken

230 bij: vergeleken bij

231 Genade... uit: Gods genadige besluit de mens te verheffen gaat uit boven de natuur, hoe schitterend ook

232 noodlot: een vaststaand toekomstig gebeuren, vrijwel synoniem met ‘een onherroepelijk besluit’ van God

233 stemt: besluit

241 Gij weet... schijn': in deze passage volgt Vondel de bekende hiërarchische indeling van de engelen in drie orden, bestaande uit elk drie soorten. Deze indeling berust gedeeltelijk op bijbelteksten (Kolossenzen 1:16) en is het eerst uitgewerkt door ps. Dionysius

244 in: ingedeeld in

246 Gods geheimraad: de drie hoogste orden

249 moet duiken: is ondergeschikt aan

253 Wanneer... kroon: Gabriël voorspelt hier dat de engelen op den duur, wanneer het mensdom zich heeft uitgebreid, een speciale taak als beschermengel zullen vervullen, waarbij ieder een bijzondere streek, stad of persoon onder zijn hoede krijgt

254 in... bescheiden: naar...gezonden

257 goden: niet ongebruikelijke aanduiding voor de engelen; men beriep zich daarvoor op Ps. 82 (Vulgaat 81): 1 en 6

266 op: open

269 manne: manna, hemels voedsel

270 d' eerste onnozelheid: de eerste mensen, die in staat van onschuld leven

272 op zijn pas: zoals het past

276 vgl. Luc. 12:7

277 vgl. Ps. 91 (Vulgaat 90): 12

278 grote: hogere engel

308 begrijp: bevattingsvermogen

309 Godt: ik heb in dit met kapitalen gemarkeerde woord Vondels spelling aangehouden omdat hij aan de vier letters van het godswoord groot belang hechtte, vanwege het Hebreeuwse tetragrammaton

313 te spreken: uit te spreken

318 uitspraak: taal

323 uw orakel: iemand die u kan verklaren; Wie durft roemen: wie durft er zich, in vergelijking met U, op iets te beroemen?

326 zulks: zo

335 onderhouden: instandhouden

341 bondig: bindend

348 houdt... stand met: zet... stil

349 Morgenstar: Lucifer (zie Jes. 14:12)

351 dubble star: nl. man en vrouw

352 die... boven: deze sterren gedragen zich abnormaal door anders dan ‘vallende sterren’ nu juist te stijgen

355 verguldt... straal: zet hem geen diadeem op dat versierd is met een gouden afbeelding van de opkomende, stralende morgenster

360 hemelzonnen: stralende hemellichten, te weten engelen

363 gaat in: begint

367 op... passe: hen gaat bedienen

370 leit... achter: is... achtergesteld

371 De zoon... dags: Adam, die op de zesde dag geschapen werd

372 strijkt de kroon: behaalt de overwinning, krijgt de macht

373 den groten staf: de koningsscepter; eerstgeboornen: nl. de engelen

379 leit klaar: is duidelijk

380 Cherubijnentong: taal van een Cherubijn, die als lid van Gods raad het beste Zijn bedoelingen kent

385 lijfwacht... duizenden: engelenwacht (vgl. vs. 275 vv.)

386 min noch meer of: precies alsof

390 braveert... mogendheid: trotseert uitdagend uw macht

392 nederslachtigheid: nederigheid

396 nog... eeuwigheid: dus: over het gehele heelal

410 anders: althans

413 op te dagen: licht te worden

421 waar': zou

425 verstoute: mag het wagen

428 rechtschapen: op recht gegronde

430 d'eerste: als eerste; aan hare... verplicht: aan haar eigen wet gebonden

432 bewaren: handhaven

437 dien hoek... komen: deze moeilijkheid overwinnen (zeilterm)

439 laat: laat me dan maar

445 troost... mij: waag ik

447 Gods geheimnisboek: het boek met de geheime raadbesluiten van God (vgl. Openb. 5:1-5 en hierna vs. 547-548)

450 leit: is gelegen, gaat

452 wit: bedoeling

462 ambtenaars: functionarissen

467 Wat... spâ: welke engel was er ooit te laat met zijn dienstbetoon?

470 voorbijslaan: overslaan

476 wulps: onvolgroeid

478 zakkend: naar beneden neigend

486 ontdekt: openbaart

487 Serafijnen: (zelfs) de hoogste engelenorde

488 bezegelen: verzegeld houden

492 De reden... namaals wachten: de reden en de bedoeling waarom wij voor later verwachten (den Heer vs. 494)

493 tafel erfgeslachten: een hele stamboom van elkaar opvolgende geslachten

497 wil: zal

500 ingeboren: autochtoon

508 Uw aanzien... vermogen: u ontleent uw glans en aanzien alleen aan de macht van God

512 tot zeker eind: met vaste bedoeling

516 eenstemmige koralen: eensgezinde koorzangers

520 genoegen: tevredenheid

525 enen: één

526 Hem gelijk... macht: hier dreigt Lucifer een grens te overschrijden en geschrokken neemt hij de woorden enigszins terug: als het tenminste geoorloofd is met elkaar op een lijn te stellen wat in principe ongelijk is: oneindig en eindig, beperkt en onbeperkt

529 Dan hervat hij zijn betoog met het beeld van de zon die zichzelf verduistert ofwel zich in een donker moeras dompelt. De toepassing laat hij aan Gabriël over

536 geschiktheid: regelmaat

538 Verschoon: vergeef

551 verholendheên: verborgenheden

552 duiken: buigen

553 dageraad: dagend inzicht

556 tegenstappen: tegemoet treden

560 rust: berust

561 Men... letten: ambigu: 1. we zullen nauwkeurig uw opdrachten uitvoeren 2. we zullen nauwlettend toezien of het wel goed gaat

562 waar... draait: dit dwangbevel op uitloopt

564 gaf... te ruiken: duwde... onder de neus

565 fnuiken: kortwieken

566 erin voorzien: daar iets aan doen

569 het al op één te zetten: alles op één kaart te zetten

574 voetschabel: voetbank. In deze passage betrekt Lucifer allerlei bijbelse uitdrukkingen die op God betrekking hebben op zichzelf

578 veldheer zelf: Michaèl

582 zien: eruitzien

583 mengelklomp... woestheid: in zijn oertoestand van ongevormde materie

584 verkeren: veranderen

586 Men dage: laat roepen

595 orakels: besluiten; zo vele... als: alle... die

596 gedreven: gegrift

600 grimmelen: wriemelen

602 op... zetten: inzetten

603 al teffens: alles tegelijk

604 bestaan: onderneming

607 beslaat: uitpakt

609 reukeloos: roekeloos

611 punt: scherpe kant

613 dat zeggen... in: zo'n uitspraak houdt wel wat in!

615 wacht: pas op met

619 men hou haar ongekwetst: men late haar [= Gods majesteit] ongemoeid (met de bedoeling: we gaan tegen Michaël optrekken, die is onze gelijke, vgl. vs. 625-626)

622 Geen Almacht noch haar kroon: Apollion vult de feitelijke betekenis van ‘gevaren’ in en waarschuwt daarvoor

623 spa: laat

629 dan... beraden: en dan beraden we ons verder

633 hoven: hemelkringen (vgl. vs. 830)

634 star: hemellichaam dat zijn vaste plaats heeft in het heelal en zijn vaste bewegingskring volgt, en tegelijk iedere engel

635 zich reppen dar: zich (buiten zijn opdracht) durft te bewegen

637 Men vangt haast aan: je kunt snel met zoiets beginnen; uit te voeren: ten einde toe te voeren

647 wonderlijken naam: wonderbaarlijke naam, vgl. Jes. 9:5

650 titelen en pracht: prachtig klinkende titels

651 treken: listen

652 in te luien: binnen te loodsen

654 bederven: verleiden (Apollion betekent ‘bederfengel’)

659 vast: voortdurend

665 mommen: zich vermommen

666 leg... over: overleg

667 hofraad: adviesraad van engelen (zie vs. 731)

672 wit: doel

673 wil: zal

674 het... staan: alles moet nu op die ene kaart gezet zijn

677 meteen de stoutsten: en tegelijk ook de stoutmoedigsten

678 ietwat glimpelijks: iets huichelachtigs

680 handhaav': kome op voor; handvest: geheel van privileges

682 wens geen: kan me niet... wensen een

683 burgerij en hof: de engelenburgerij versus de engelen van de hemelse hofhouding

684 scharen: legerkorpsen

685 waren: verdedigen

692 bogen: hemelsferen

696 palen: grenzen

712 toeval... vanen: toestromen van ontelbare compagnieën

713 vast: al; roeien: zich hier heimelijk onder begeven

716 wapen: wapenteken

725 ree: al

727 dien geldt het eerst: die gaat er het eerst aan

730 bestaan: ondernemen

732 hoffelijke gevels: de gevels van de engelenhoven

733 rood: kleur van avondzon, kleur van oorlog en bloed

738 saffier: de blauwe kleur van de hemel

742 zwart: donker

743 flus: zojuist nog

761 ontloken: gingen bloeien; Nijd: gepersonificeerde Afgunst

774 oog van 't Licht: Gods blik

775 vlam: vlam van toorn, vgl. vs. 1364-1365

785 versteekt: berooft

804 zet... ook van: haalt zelfs weg... van

806 misbaren: jammeren

814 nood: noodzaak

824 Genoten: deelgenoten

833 gerust gespan: zorgeloze gemeenschap

840 let: hindert

845 mishandeld: verkeerd gehandeld

847 verbazen: ontstellen

849 pas: nauwelijks. Mogelijk wordt hier even gezinspeeld op de ‘proeftijd’ van de engelen: Lucifer is onlangs tot stadhouder benoemd om te beproeven of hij onder alle omstandigheden aan God trouw zou blijven. Ook de woorden ‘alree’ van vs. 845 en al eerder ‘vroeg’ van vs. 467 wijzen erop dat Lucifer nog niet lang in functie is

851 op een sprong: op één sprong, plotseling

853 handvest: geheel van privileges

856 in zijn... onbepaald: met zijn onbegrensde nakomelingschap

871 tot heersen min: minder tot heersen

876 verbeurd: misdaan; bescheid: antwoord

883 Die... stelt: [dat kan] wie zich gelaten onderwerpt; God... regeren: uitspraak van paus Leo de Grote, later wapenspreuk van de Engelse vorsten: Deo servire regnare est

884 Gewillig, zo: graag, als dan de mens maar (alleen)

887 Na... geboren: nl. met de geboorte van Christus

888 Een eeuw... ogenblik: vgl. Ps. 90 (Vulgaat 89): 4: want duizend jaren zijn in uw ogen als de dag van gisteren

892 Zij: de Godheid

893 Verknocht... natuur: ja, maar alleen omdat hij eens met de goddelijke natuur verbonden zal worden

899 God in 't lichaam: nl. Christus

905 sluiers... lenden: als teken van rouw. Vgl. Gen. 37:34 (waar overigens van een ‘zak’ wordt gesproken)

918 ongelijk: onbillijkheid

920 dien twist met ons: hun twist met ons

921 paait: kalmeert

924 Bestraft... eens: ge wilt het toch niet wagen Gods oordeel af te keuren

925 leer': dient te leren (in plaats van te commanderen)

931 Nu... ontwassen: nu durft de duisternis (de mens) hoger te worden dan het hemelse licht

932 braveren: tarten

938 of onbegrepen wonder: of zelfs in iets wat totnogtoe onbegrijpelijk is, nl. dat de mens in de Godheid zal veranderen (in Christus)

941 willekeur: vrije keus (van mens of engel)

944 het schoner: dat wat nog schoner is

947 Ons schikken: wat wij (ondergeschikten) willen regelen

950 in: tot in

951 De Godheid... ontberen: God heeft de engelen niet nodig

958 staat: existentie

965 nijd en hoogmoed: de kernzonden van de tragedie

968 het al in orden: het heelal in harmonische samenhang

978 oneffenheden: ongelijkheden

982 staat: de positie

983 reppen: in beroering brengen

986 ongenoegt te stijven: ontevredenheid aan te wakkeren

991 Deze regels worden door Belzebub terzijde uitgesproken. Pas in vs. 993 richt hij zich - quasi-onwetend - tot de engelen

991 vergaren: vergaderen

993 port u: zet u aan

1002 schelle kelen: heldere stemmen van de engelenkoren

1003 belgen... zich: ergeren zich eraan

1008 en... gestuit: het is wel degelijk een verkeerde daad als door zulke dissonanten de groei van Gods glorierijke naam gestuit wordt

1012 zalven: verzachten

1013 te schutten: tegen te houden

1021 uit... ongeduld: uit noodzaak vanwege de onduldbaarheid (ervan)

1024 de hemel... gehoor: de hemelbewoners luisterden

1026 tongmuzijk: zang

1030 zwangre kelen: kelen die vol muziek zaten

1031 toespeling op de verkiezing van de jongste zoon Jacob boven de oudste, Ezau (zie Gen. 27)

1042 bij hun handvest: volgens hun privileges

1045 eerlijk: eerbaar en eervol

1046 Koning... heren: God

1049 Hoe... Oppermajesteit: hoe hou ik u en God tevreden

1050 Zij: nl. de Oppermajesteit

1060 Men... verstaan: jullie moeten op redelijke wijze uitleggen wat voor onrecht je wordt aangedaan

1063 stuk ontdekken: plan openbaar maken

1064 nauw: moeilijk

1066 met Gods veldheer: aan de zijde van Gods veldheer, Michaël

1067 sufferije: blijven nadenken

1069 trouwen: trouw zijn aan

1071 hemel: hemelingen

1075 Aan... oordeel: het hangt allemaal van het resultaat af, daarvóór kan het oordeel niet zeker zijn

1081 verdrag: onderhandeling

1083 tussenspreken: onderhandelen

1086 verweren: verdedigen

1088 onz' wettigheid: de rechtmatigheid (van onze klachten)

1089 gebied: gezag

1090 zet... schrap: zet de legers in slagorde

1095 besprongen: aangepakt

1101 te stijven: aan te moedigen

1103 toren: toorn

1108 tussenspraak: interventie

1109 tot slissing van: om... te blussen

1113 klachtbewind: leiding van de klagers

1114 de macht te scheien: de menigte te verspreiden

1124 tot voorstand van uw lot: om de belangen van uw positie te behartigen

1125 zoen: verzoening

1126 wacht: pas op voor

1129 stout: moedig

1130 inspanner: samenzweerder

1131 Hij... waardig: als Hij ons tenminste tot zijn dienst werkelijk waardig keurt

1134 dat staat... te lijden: dat zullen... gedogen

1136 nimmermeer: nooit

1142 vanen: vendels, compagnieën

1148 Naturelijk: volgens de natuur

1161 aftreden: afstand doen van; onbescheid: onverstandige vermetelheid

1167 wordt... geprezen: te prijzen is brutaal

1169 zwicht: wil buigen

1170 toren: woede

1183 waagt: davert

1184 gereten: uiteengescheurd

1189 voetschabel: voetbank

1194 Wat... gezienen: wat voor eerbewijzen brengt hij (de mens) aan de toch eigenlijk nooit door hem geziene God, d.w.z. wat voor belang heeft God erbij?

1195 snoden: waardeloze

1199 orden: orde, soort

1201 de mens: lees: en de mens

1223 wil: zal, kan

1227 zich belgen: geërgerd zijn

1228 zo: als tenminste

1229 vat: aanpakt; dit... gevaar: beide oplossingen zijn gevaarlijk voor ons

1233 zog: kielzog

1245 Is... helft: zoal niet de helft; staart: staartvormige groep (met een toespeling op Openb. 12:4, waar verteld wordt van de draak die met zijn staart het derde deel van de sterren uit de hemel wegsleepte)

1251 en... aanhangt: en wat dies meer zij

1266 wierookvat: met de bewieroking brengen zijn aanhangers Lucifer goddelijke eer (zie vs. 1339), wat in vs. 1376 ‘afgoderij’ wordt genoemd

1276 Rukt te hoop: brengt bijeen

1309 palen: grenzen

1313 dertel: welig

1315 te paaien: tevreden te stellen

1319 leit: legt

1323 Staatzucht: verlangen naar een hogere positie dan waarop men recht heeft

1334 't zuiver hemelsdom: de trouwgebleven engelen

1335 braveert: daagt uit

1337 rede: reeds

1353 op... passen: uw heilige eden van trouw gestand te doen

1357 dragen: gedragen

1358 node: met tegenzin

1359 verdadige: verdedig

1366 het: nl. het licht, God

1368 wederwicht: tegenwicht; pit van reden: overtuigende argumenten

1371 Men... geslecht: deze heftige tegenstelling (tussen genade en recht) had, zo kan men denken, verzoend en uit de weg geruimd kunnen worden

1380 Behemotten en Leviathans: in de bijbel voorkomende monsters, bijv. Job 40:10, 20

1387 woord: bevel

1389 dikke drommels: dichte drommen

1391 Het moet er nu op staan: het komt er nu op aan

1392 braaf: voortreffelijk

1395 kornels: kolonels

1398 Hou mijn woord omhoog: bepleit mijn zaak bij God

1402 't spits: het driehoekig opgestelde leger met de punt naar voren (vorm van Gods wapenteken, het tetragram in een driehoek, symbool van de Drie-eenheid)

1405 dien... onderscheppen: de vijand voor te zijn bij het gebruik van wind en lucht, m.a.w. een voordelig slagveld uit te zoeken

1415 verzweren: zweren af

1418 verschiet... verf: verliest zijn groene kleur en de andere kleuren

1421 voorspook: voorteken

1429 te deizen: ons terug te trekken

1434 meteen: en tegelijkertijd

1437 geen... ontvingt: zelfs de Almachtige kan wat Hij eens voor eeuwig heeft geschapen, niet helemaal ongedaan maken

1447 vrijdom: vrijheid

1452 verbaasd: ontsteld

1454 stilstand: wapenstilstand

1460 bestorven: doodsbleek

1463 Verschoon: spaar, ontzie

1468 Heerschappijen: engelen uit de ‘middenrij’, met als speciale taak ‘regeren’, in een hogere positie dus dan de Aartsengel Lucifer uit de derde orde van engelen. Ook Lucifer, Gods stadhouder, is dus door Gods uitverkiezing in een hogere positie gesteld dan hem volgens zijn aard toekwam

1471 Zij: nl. de Godheid

1480 bommen: trommels

1481 't blakende gesternte en stenen: door het als edelstenen schitterende gesternte; brommen: pronken, schitteren

1485 ons... verduisteren: en ons (nl. dat van de andere engelen) licht naar verhouding donker maakt

1488 misscheppen: misvormen

1492 alle zeven: nl. de zeven geesten die volgens het boek Openbaring voor Gods troon staan (bijv. Openb. 1:4)

1497 wit: intentie; met u verlegen: om u bekommerd

1498 kam: (helm)teken (symbool van hoogmoed), tegelijk ook de kam van de haan

1499 rondas: schild

1504 nederklinke: zal neerslaan; te mortel: aan stukken

1507 't en ware: als tenminste

1508 toespeling op de helse verschrikkingen zoals bijvoorbeeld geformuleerd in Marcus 9:43-44 en Matth. 8:12

1511 echter: hierna; spa: laat

1516 koren: engelenkoren

1528 overdrongen: tegen mijn wil opgedrongen

1532 verbloemt: probeert te verbergen

1536 rede in arbeid gaat: al begint te persen

1545 tenzij... verheergewade: tenzij die erkent als leen door mijn troon geschonken te zijn

1546 braveer': zal pronken

1547 belene: als leen geef

1549 wacht u: denk eraan

1550 Hoe nu toe: wat nu?

1551 't onbepaald gebied: Gods onbegrensde macht

1557 bevelen: toevertrouwen

1561 Dat: zo'n uitspraak

1567 lastren: wandaden

1573 Gewaardig ons: gun ons de eer

1577 aspunt: punt waarom alles draait

1579 d'eerste reis: voor het eerst

1582 kanten: opstaan

1587 verhef: sta officieel af

1588 neven: nakomelingen

1598 want... duizendwerf: het is duizend keer beter niet te bestaan dan zo kleiner gemaakt te worden

1599 staat los: is niet zeker; erf: erfgoed

1600 'k Misdank me: ik bedank voor

1601 Bewaar: blijf... waarnemen; zijn oogmerk: de bedoeling ervan

1609 vrijen... staat: wij willen onze positie zeker stellen

1631 nimmer uitgebrand: eeuwig brandend

1636 hachelijk: zeer onzeker

1637 Op 't onwis: met onzekere kans

1651 De tijd... verdoemen: de tijd gaat onweerstaanbaar voort en al werd ons een ogenblik van bezinning gegund, dan nog zou dat niet genoeg tijd zijn, als de term ‘tijd’ al van toepassing zou zijn op die split second tussen heil en verdoemenis

1664 doods: doodsbleek van angst; omzien naar de hielen: uitkijken naar vluchtkansen

1665 haar: hen

1667 kenn' zijn vaan: moet weten het vendel waartoe hij behoort

1668 rustig: krachtig

1674 dit: nl. al dit onheil

1676 schutten: tegenhouden

1680 Godgelatenheid: berusting in Gods wil

1683 versmilte: laat opgaan

1690 Ontferm u over: keer ten goede

1705 Hij boete: laat hem... mogen goedmaken

1711 scheppen nieuwe zonnen: nl. door de weerkaatsing

1717 gevaagd: weggevaagd

1720 ongelijk: ongerechtigheid

1722 geweer: wapen

1724 Wat... bij: wat een beloning zult ge ontvangen van

1725 beleid: strategie

1728 op een rij: ordelijk

1736 voort: meteen; aanstaan: aandringen

1740 gemene: gezamenlijke; op 't luchtig ruim: (vliegend) in 't luchtruim

1742 spook: deze monsterlijke geestentroep

1744 vergaart... slagordenswijs: stelt... in slagorde op

1747 brommen: schitteren

1749 een enkelheid... licht: verwoording van het leerstuk van de Drie-eenheid, de ene God in drie personen, Vader, Zoon en Heilige Geest

1751 begrepen: uitgedacht

1755 hart: centrum; bewaren: veiligstellen

1757 ter baan: in het slagveld

1760 halve maan: toespeling op de ‘halve maan’ als veldteken van de Turken (vgl. de opdracht aan de keizer)

1766 en... wacht betrouwd: en zijn lijfwacht toevertrouwd; linken: linker(vleugel)

1769 buik: centrale deel; slot: gesp

1771 op te klaren: op te lichten

1773 gehandhaafd: hooggehouden; hem: nl. Lucifer

1774 in... kreits: midden in de ronding; omhoog... gezeten: die daar voor iedereen zichtbaar (op zijn strijdwagen) zat

1778 vorst: Lucifer

1779 staffiers... livereien: in groen livrei geklede lijfwachten (groen is de kleur van de Turken)

1784 ter vlucht: om te vliegen

1788 scheemrende rondas: blikkerende schild

1792 fenix: glanzende vogel

1795 wezen: gestalte

1798 op... hoefslag: op zijn post in de lucht

1799 gesnoerd... gezag: verbonden met hun commandanten

1801 geweer en handen wet: de gewapende handen scherp maakt, aanvalsbereid maakt

1815 wat... bederven: wat uit is op vernietiging

1818 huiven: hoofdkappen

1826 daar... deizen: daar heeft het leger problemen, gedwongen als het wordt terug te trekken

1831 heeft... vechten: het is inderdaad geen lichte opdracht strijders die door wanhoop bevangen zijn te overwinnen

1834 tegelijk aan 't steigeren: (gaan) tegelijk aan het omhoogklimmen

1835 om... krijgen: om een betere positie ten opzichte van het vijandelijke leger te krijgen (zeeterm, net als even verder ‘in lij’, vs. 1837)

1837 Alsof... buit: homerische vergelijking, bedoeld om de beschrijving extra sier te geven. De vergelijking wordt met een variatie hernomen in vs. 1859-1866. Eerst wordt Michaëls leger met een groep valken vergeleken (zij komen hoger dan hun tegenstanders); de reigers, lager, moeten proberen zich tegen hen te verdedigen. Later wordt Lucifers leger vergeleken met haviken die dan tenslotte door adelaar Michaël worden verjaagd. In vs. 1867-1874 voegt Vondel er een derde homerische vergelijking aan toe, ditmaal rond de kracht van neerstromend water

1839 kennen: in de gaten krijgen

1843 verwacht... bek: wacht hem op met omhooggerichte snavel

1847 bevallen: overvallen

1848 zinken: doen zinken

1852 op... hoofd: op de commando's van hun officieren

1854 als... zwaarte: alsof de lucht en hun gewicht elkaar in evenwicht houden

1858 doorluchte: doorschijnende

1860 haviksvlucht: troep haviken (ten opzichte van de eerdere vergelijking zijn de haviken nu van aanvallers slachtoffers geworden!)

1862 weiden: rondvliegen

1864 plonderen: beroven

1865 kromme bek en klauw: nl. van de adelaar

1866 het aas... ogen: zijn prooi kan overvallen dan wel, met de wind mee, kan verdrijven uit zijn ogen

1871 waar: nl. beneden

1872 masten: boomstammen

1878 van langer hand: langzamerhand; wrevelen: oproermakers

1884 rustig: dapper

1886 voor de vuist: uitdagend

1888 scheuten: schoten; op 't gebit: op de tanden

1889 van zijn hand: onder zijn handen (die de teugels houden)

1894 barrening: branding, aanval van de vurige hemelse legermacht

1896 neerstijgt: van boven naar beneden komt

1898 Men... na: je kunt wel bedenken; voorspook: teken; benijdde: zou benijden

1900 toescheut: de toeschietende tegenstanders

1903 Zit af: stijg af (van uw strijdwagen)

1904 strijk voor: geef u over aan

1905 rot: troep

1910 meteen: en daarmee tegelijk

1914 klinkt: slingert, slaat

1917 kort: meteen

1921 roof: buit

1927 Echter: toch... nog

1928 monstren: sterrenbeelden van monsters

1931 past: niet geeft... om

1933 in 't honderd: in 't wilde weg

1950 flus: onlangs

1951 zeven dieren: symbolen van de zeven hoofdzonden, achtereenvolgens trots, gulzigheid, luiheid, toorn, onkuisheid, afgunst en gierigheid

1955 sim: aap

1965 kortouw: kanon

1967 in... geklauterd: die hadden geprobeerd terug naar het licht te klimmen

1968 groeide: vond genoegen

1970 ging... getij: stormde het

1971 voorshands: man tegen man

1972 green: grijnsde

1978 englenroof: op engelen behaalde buit

1994 handhaaft: beschermt

2003 leit ertoe: ligt neergeveld; laat: te verbinden met ‘hangen’ (vs. 2007)

2011 eigenschap: (bijbehorende) eigenschappen

2015 deze stoelen: (hun vroegere) zetels

2017 gaan: vergaan

2026 hij... ertoe: treurige echo van vs. 2003

2040 zijn verkoren beeld: de mens als het uitverkoren beeld Gods

2042 zenuw: spieren; aanwinne: gaat groeien

2043 wit: doel; bederven: in 't verderf storten

2044 eerstgestelde wet: nl. het verbod te eten van de boom der kennis

2046 met... vergiftigd: nl. door erfschuld

2048 Edoch... getal.. zal: en zou er al iemand opstijgen, dan zal toch maar een klein en onbelangrijk aantal

2055 niet: staat van niet-zijn; mengelklomp: chaos

2056 naar... zweemt: gelijkt op

2058 wil... verstand: de drie onderdelen van de menselijke ziel

2060 wat... schoot: nl. ieder pas geboren kind (in Vondels voorstelling huilt de baby om het feit van de geboorte)

2063 outer: altaar

2064 kerken: heidense heiligdommen

2066 ook... noemen: ook ontelbaar veel mensenoffers

2069 wil: zal; mijn kroon: nl. het winnen van mijn kroon

2074 schiet... aan: neemt de gedaante aan van

2077 zij: nl. de slang

2078 dier: bindend; benomen: ontzegd

2079 vrijdom: vrij gebruik

2080 gij... verdwaald: ge vergist u

2086 schennis: zonde

2089 Zo: nl. als ge toetast

2092 vlamt op: begeert

2095 dat... drukken!: daar zal haar nageslacht ellende van beleven!

2104 weergade: echtgenote

2108 overtuigd: schuldbewust

2119 Dat leert: dat maakt duidelijk wat het betekent

2123 schennen: bezondigen

2138 Sterken: nl. Christus, vgl. Jes. 9:5; die... pletten: vgl. Gen. 3:15

2139 erfhaat: blijvende haat; verzetten: veranderen

2140 En schoon... bijt: vgl. Gen. 3:15

2143 orden: orde op zaken

2145 reukeloosheid: zondige vermetelheid; grijp... gesteld: vgl. Gen. 3:23-24

2155 Ozias: een bijbelse naam, vgl. Matth. 1:8, 9 (daar overigens niet voor engelen gebruikt) die ‘Sterkte van de Heer’ betekent, passend bij deze engelenstrijder; vereerde: toevertrouwde

2158 vang en span: sla in de boeien

2160 jacht: bende

2163 Azarias: bijbelse naam die ‘Hulp van de Heer’ betekent. Komt voor in deuterocanonieke boek Tobias 5:18

2165 Maceda: bijbelse plaatsnaam die ‘brandend vuur’ betekent, vgl. o.m. Jozua 10:10

2168 gemengd met killen vorst: ijzige koude wordt traditioneel ook als een hellestraf gezien

2172 versteken: verstoken

2173 ban: verbanning

2181 de kwijnende natuur... zielen: de door de zonde van haar krachten beroofde menselijke aard weer geneest en (sterker nog) eeuwige heerlijkheid geeft in lichaam en ziel

2183 stofferende: die opnieuw met glans zullen bezetten

 Het motto is ontleend aan Valerius Flaccus' Argonautica vii, 37-38; vertaling: [is] de eerste oorzaak van het kwaad. Het verzwegen onderwerp kan zijn: ‘de zondeval’ of ‘de vrouw’

 titel vaders: bestuurders

1 toestel: toneelinrichting, mise-en-scène

2 skènè: Grieks: ‘toneeltent’

3 in Grieken: lees: in Griekenland geschiedde

4 veldlieden: landelijke zangen

6 sater: satire, ook in verband te brengen met sater, bosgod

9 gelijk of: alsof

10 kreuke: hoeft te fronsen

14 nauwgezetten: angstvalligen; kort: meteen

15 gebootseerd: nagebootst; van: door

17 onnozelheid: onschuld

18 erfrechtvaardigheid: blijvende zondeloosheid (zie verder het Berecht hierna)

23 steuren: bederven

25 O pueri... herba: citaat uit Vergilius' Ecloga 3, vs. 93

26 verziet u ras: maak je snel uit de voeten

33 onstichtig: onstichtelijk; mogelijk is dat Vondel verweten of herinnerde hij zich de commotie rond Lucifer

34 leerachtig: (integendeel) leerzaam

36 gezant... Zweden: Hugo de Groot (1583-1645) was aan het Franse hof ambassadeur van koningin Christina van Zweden

37 nauwlijks... getreden: nl. op achttienjarige leeftijd; Adamus exul werd in 1601 gepubliceerd

45 bevolen laten: toevertrouwen

 Berecht: voorbericht

1 historieschilderij: een schilderij waarop een belangrijke gebeurtenis uit de bijbelse of profane geschiedenis is uitgebeeld; Apelles: beroemd schilder uit de klassieke Oudheid

3 welschikken: compositie

4 gelijkmatigheid der leden: goede proporties van de ledematen; leggen: aanbrengen

5 aan naakten en gekleden: aan de personages, of ze nu naakt of gekleed zijn

6 sieraden: sierlijk bijwerk; van: door

8 rechtschapen: ware; ontvonken: tot enthousiasme brengen

9 onverzaad bespiegelen: diepgaand beschouwen, zonder daar ooit genoeg van te krijgen

10 starogen: staren

13 en het ene... bezwijkt: en alle onderdelen elkaar ondersteunen

16 onfaalbaar: onfeilbaar

17 De... waarheid: zie 1 Timotheus 3:15

19 onroomsen: protestanten

20 gedurende: voor, voorzover het de periode betreft. Vondel heeft dat argument nodig om te laten zien dat ook de protestanten, hoezeer ze ook van andere leerstukken van de rooms-katholieke kerk afwijken, het op het punt van de erfzonde met haar eens zijn. De dominees konden hem hierop niet pakken

21 leerstukken: dogma's; bij haar: door haar, nl. de kerk

22 verdadigd: verdedigd

26 paradijshandel: wat er zich allemaal in het paradijs heeft afgespeeld; opschuiven: openen van de gordijnen

31 overnatuurlijk: bovennatuurlijke

32 natuurlijk: van nature

35 genegenheid en zinnen: zinnelijke neigingen

43 kwijnende: zwakke (nl. door de innerlijke gespletenheid)

44 stoffe: materiaal, nl. lichaam en geest; enerhande: een ongedeelde, op lichaam en ziel beide betrekking hebbend

46 het meerder: nl. de geest

49 in (...) spannen: zich (...) verzetten

51 of: oftewel dat

52 handvest: privilege

53 oude leraren: kerkvaders; koninklijke profeet: koning David, de psalmist

54 Wat... hand: zie Ps. 8:5-7

58 harpzang: psalm, nl. Ps. 49 (Vulgaat 48): 13

61 verwonderinge: bewonderende verbazing

65 God... deugd: Ecclesiasticus 17:1-2

67 gebloemd: zinnebeeldig

72 bestemmen... zetrede: zijn het eens met deze uitspraak (nl. die van Ecclesiasticus); Sint Jan Guldemond: de heilige Chrysostomus (wat letterlijk ‘gouden mond’ betekent). De citaten uit deze en de volgende kerkvaders zijn aan Bellarminus ontleend

78 Sint Ambroos: bisschop Ambrosius van Milaan, een van de kerkvaders

79 onnozelheid: onschuld

82 aangetogen: aangetrokken

84 als... voorbijgaan: dit terzijde

87 Ook... aangetogen: zie Matth. 22:11 en Luc. 15:22; 't nieuw verbond: het Nieuwe Testament

89 bij... ingevoerd: door Christus ter sprake gebracht

91 trekt... aan: Romeinen 13:14; is 't... worden: 2 Corinthiërs 5:3

92 wij... worden: 2 Cor. 5:4

93 Sint Jan: Johannes, auteur van het boek Openbaring; vrouw... bekleed: Openb. 12:1

94 witte zijde... Heiligen: Openb. 19:8

95 Hij raadt... gordelen: Openb. 3:18, Openb. 15:6

97 De bruid... Heiligen: Openb. 19:8 gecombineerd met Openb. 21:2

98 Laat ons voortgaan: enzovoorts

101 steurnis: verstoring

102 grote Gregorius: Gregorius de Grote, paus en kerkvader (6e eeuw)

104 heerlijk gezicht: stralende zielenblik

108 bestonden... steigeren: waagden... opstandig te worden

110 erfvijand... geslachts: nl. de duivel

111 toeleide: het erop toelegde; den hofslang... bezeten: de slang in het paradijs waarvan hij de gestalte had aangenomen

113 eindelijk: ten slotte

114 de Godheid ontviel: van God afviel; waarvan... was: van Wie zijn gemoed daarvoor vol was geweest

115 Mozes: als auteur van Genesis beschouwd

116 D'ogen... vijgenbladers: zie Gen. 3:7

118 datelijk: meteen

119 Ilias... rampzaligheden: de Ilias van Homerus gold als het prototype van een epos waarin de ene rampspoed op de andere volgde

122 De katholieke kerk... onderworpen zijn: Vondel citeert hier Vossius, Historiae de controversis, qua Pelagius... moverunt libri vii (1618, 2e druk 1645). Ook alle hierna volgende informatie over Pelagius is aan Vossius' werk ontleend. Zie voor de preciese vindplaatsen in wbx, p. 103-106, noten

125 versteken: verstoken

126 afgescheidenheid: gescheiden zijn

127 Gelijk... kwam etc.: Rom. 5:12

130 dat... onderworpen zijn: Rom. 5:18

135 doorgaans: voortdurend; Asia: Klein-Azië

138 nadruk: klem, invloed; mensen... slange: toespeling op Matth. 10:16

139 Heilheilige Drie-enigheid: de Sacrosancta Trinitas, de hoogheilige Drieenige God (dat had Pelagius dus wel goed gezien)

140 openbaarde zich: liet zijn ware aard zien

141 toen... werden: ten tijde van de verovering van Rome door de Westgotische koning Alarik

143 onkruid... zaaien: toespeling op Matth. 13:25

147 kerkelijke vergaderingen: synodes, nl. drie in Carthago, een in Diospolis (Palestina), een in Mileve (Afrika) en een in Orange (Gallië); deze informatie is eerder verpletterend door geleerdheid dan zinvol

150 zijn aanhang... gebeten: blijkbaar maakten zijn volgelingen ongepaste grappen over in barensnood jammerende vrouwen: dan had Adam maar niet in die appel moeten bijten. De straf voor vrouwen was immers ‘met smart kinderen baren’ (Gen. 3:16)

153 gelijk... bouwen kon: citaat uit Euripides' Medea (vs. 1-4). De enige reden om dit klassieke citaat hier op te nemen is de overeenkomstige klacht over oorzaken die gevolgen met zich meebrengen.

157 pijn: pijnboom, de boom waaruit het Argonautenschip, waarover het citaat handelt, is gebouwd

164 Adam: lees: dat Adam

166 schoon... overtrad: ook al zou hij het gebod nooit hebben overtreden

167 stond... toe: accepteerde hij

171 Tenzij... komen: Johannes 3:5

173 en: en daarmee; ‘in reatu’: in schuld en zonde; Latijnen: Latijn sprekenden

174 stoutelijk: brutaal

175 wasbad der wedergeboorte: aanduiding voor de doop. De gedoopte sterft als het ware van het aardse en zondige af en wordt dan opnieuw geboren in het rijk van God. Zie bijv. Joh. 3:1

177 berustte: bleef; trad tot: ging over tot het meningsverschil

182 bewimpelen: verhullen; hierbij: hieronder (nl. het begrip ‘genade’)

184 drift: gedrijf; hiel... voet: bedacht elke keer weer wat anders

187 invloed: instorting

188 lette luttel: lette er weinig op, negeerde

189 Geheimnistekenen: sacramenten (waaronder de doop)

192 Immers: werkelijk

193 Vincent Lirinenzer: Vincent van Lerin (5e eeuw na Chr.), door Vossius vaker aangehaald als anti-pelagiaan

195 hiertoe: daarbij (nl. bij de vrije wil); het goed: het goede

196 achte: zou achten; orakel der waarheid: Christus

197 uitgedrukte: expliciete; Zonder... bedrijven: Joh. 15:5

198 dat God... volbrengen: Filippenzen 2:13

199 barningen: branding

201 afkorten: afbreken

4 mijnen ban en banpaal: de grenzen van mijn verbanning

6 d'erfvijand: God; misschiep: in duivelsgedaante veranderde; nog: toch

11 optocht: aanvallend optrekken

17 levenwekker: zoele lentewind

18 klatergoud en bomen: de gouden (bladeren van de) bomen

19 vier sprongen: de fonteinen van de vier paradijsrivieren

25 mirtengalerije: mirtenlaan; de mirte is symbool van de huwelijksliefde

28 veraard: ontaard

35 uit zijnen winkelhaak: uit zijn voegen

42 willekeur: wat Hij wenst

43 De naam van Almacht: de titel ‘Almachtige’ komt niet met de feiten overeen. In de volgende regels wordt dit toegelicht: God kan niet ongedaan maken wat Hij eens heeft geschapen

46 in wezen niet gehengen: het bestaan niet toelaten

48 zijn: Gods; in lij te leggen: geen wind te ontvangen

49 loeft... aan: zoekt... de wind op

51 ruim schoots: met volle zeilen (zeilmetaforiek)

61 onnozel: onschuldig

68 Zo... graf: zo zou de door God geschapen lusthof voor de mens een graf worden

73 want... mislukt: namelijk de opstand in de hemel; reukeloos: roekeloos

74 gelegenheid belagen: zijn kansen beloeren

79 waar het stuit: het eindpunt

85 luttel min: als weinig minder

91 op lijf- en zielstraf: onder bedreiging met dood en verdoemenis

96 valt: zal gebeuren

97 draaiboom: afsluiting in de vorm van een beweegbare paal

105 in 't oog van: voor de ogen van (zodat ze niet goed kunnen zien); van: door

113 wezen: uiterlijk

115 mirt; roos: liefdessymbolen

117 aandachtig: vervuld van godsdienstige overpeinzingen

123 aan 't licht ontsteken: aan de gang gebracht door de dageraad

137 lievers: meer dierbaar

147 Wij zagen... gelijkt: vanaf het ogenblik dat we konden zien, zagen we U als nog schoner dan de zon, die als het ware een weerspiegeling van U is, net zoals de weerkaatsing die in een bron op een mens lijkt

153 inaêmde: inblies

155 dommelde: mengde

170 bouwlust: lust tot planten en verbouwen, de opdracht die Adam van God heeft gekregen

176 en... aêren: de levensgeesten in onze aderen weldoet

178 graagheid: eetlust; boet: verzadigt

180 mann': manna, hemelse spijze

189 vgl. vs. 335

190 schattrezoren: schatkisten, m.a.w.: alles is voor ons beschikbaar (met een stilzwijgende vooruitwijzing naar de éne uitzondering)

199 zuster: immers met God als gemeenschappelijke vader; dochter: omdat Eva uit Adams rib geschapen is; bruid: als zijn levensgezellin

207 bescheid: bescheidenheid

215 In deze lyrische beschrijving van de schepping volgt Vondel het verhaal van Genesis met de zes scheppingsdagen, maar veel details zijn ontleend aan het scheppingsverhaal in Ovidius' Metamorphosen i; baaierd: oerchaos

218 't werde: 't worde

226 hoofdstof: element; ondereen: door elkaar

230 gespan: uitspansel

235 waterengewelf: wolken

237 wuft: bewegelijk

241 in dien kreits: in die hemelkring (vermoedelijk doelt Vondel hier op het ‘uitspansel’ in het algemeen (Gen. 1:6-8) en niet specifiek op de kristallijnen hemel, de hoogste van de hemelsferen - de wolken immers behoren evident op een lager niveau); vloten: drijven

249 driftige: drijvende (het lijkt alsof eilanden in zee drijven)

253 levenwekker: lentewind

258 als: (zoals bleek) toen

259 raden: wielen

263 voor... jagen: verjagen

264 dansen: een uitdrukking die Vondel vaker gebruikt voor de bewegingen van vaste sterren en planeten; hemelkloot: hemelrond

271 tweepaar hoofd- en wereldstoffen; vier elementen

272 rede: al

273 getroffen: goed getroffen

278 bewaart zijn streek: houdt goed koers (in zee)

280 aadlers... oog: vanouds wordt geloofd dat de adelaar in de zon kan kijken

285 dieren: zowel dieren als mensen zijn bedoeld; de eerste kijken omlaag, de mens kijkt omhoog (vgl. Ovidius, Metamorphosen i, 84-86)

291 lichaamloze hemelingen: engelen

294 gewettigd: als ware kinderen Gods erkend

319 eenhoren: symbool voor maagdelijkheid (vgl. ook vs. 1072-1081)

321 schijnt... stralen: en lijkt in haar hart door de krachtige stralen van de zon ontvonkt te zijn

322 engelse koralen: engelenkoorzangers

324 muskadel: druif

327 lam... purperverf: in de Vergiliaanse paradijsbeschrijving in Ecloga iv (vs. 45) komen eveneens purperkleurige lammetjes voor; de lammeren dragen bij Vondel purper (de koningskleur) om te tonen dat zij onderdanen zijn van Adam die door God tot heersen is geschapen

331 boom... honingdauw: eveneens ontleend aan Ecloga iv (vs. 30); beek... wijn: ontleend aan de paradijsbeschrijving van Ovidius (Metamorphosen
i, 111)

332 Hier valt... dalen: vgl. Ovidius, Metamorphosen
i, 107: het was er altijd lente

336 waart: is te vinden in

346 Eden: betekent wellust

348 leistar: Rafaël wordt zo genoemd omdat hij Tobias in het gelijknamige (apocriefe) bijbelboek begeleidde

349 zevental: de zeven engelen voor Gods troon (Openb. 8:2)

357 bekleden: bijwonen; Pas: zorg ervoor

361 ooft: het gaat hier om de vruchten van de boom des levens. Daar mag de mens van genieten om zo onsterfelijk te worden. De verboden vrucht is die van de boom der kennis

363 zenuw: spier; in enen staat: in dezelfde (goede) toestand

364 op zijn... maat: naar gehalte en natuurlijke hoeveelheid

367 De zon... uur: hoe dikwijls ook de zon haar baan gaat en op de tijden past

376 den dood... zwellen: de formulering is een klassieke topos: vergif uit een kostbare schaal drinken. Zo gaat het toe aan een vorstelijk hof

381 rondas: schild

386 's aardrijks navel: de grensplaats tussen aarde en onderwereld

389 hem... ontvangen: met hem het gevecht aan te gaan

390 's afgronds wapenroof... hangen: vanouds was het gebruikelijk op de vijand veroverde trofeeën in tempels en (later) kerken op te hangen

392 Eerst... poos: laten we een tijdje pauzeren

396 terstond: zojuist

398 getekend... namen: vgl. Gen. 2:19 waar Adam de schepselen namen geeft

420 tegen een: tegen elkaar

427 onderwereld: de aarde

429 't licht: het (hemels) licht

432 O stedehouder... op aarde: dit verwijst naar de vroegere titel van Lucifer, ook stadhouder van God, maar dan in de hemel

446 grote moeder... ontmoet: vgl. Gen. 3:20, waar de naam Eva wordt uitgelegd als ‘moeder aller levenden’

449 morgenstar: stralende eersteling

452 te prijk zet: als een bruid te prijk zet (een huwelijksgebruik in Vondels tijd)

471 Het hart... bloot: Gods liefde is hier voor ons beiden kenbaar

477 gratig: gretig

484 waar we treên: nl. op aarde

496 beeld: nl. de mens. Vgl. Gen. 1:26

504 haar: volgens het woordgeslacht van Godheid - in vs. 496 had Vondel dit vermeden om geen misverstand te wekken; wit: doel

509 evenaar: balans

510 onderworpt: onderwerpt

513 bij zijn kracht: op eigen kracht

514 natuur... staan: dan kon de natuur hem niet als een geheel in stand houden

525 âren: aderen

526 geesten: levensgeesten

537 handvest: wet

546 stampen: door stampvoeten oproepen

547 vermast: overladen

551 doortrapten raad: geslepen advies

554 wettig: rechtmatig (uiteraard vanuit Lucifers perspectief); aangestreden: aangevallen

557 ons eeuwig toegestaan: ook dit vanuit Lucifer gezien; bandijten: verbannen misdadigers

558 wrijten: verzet plegen

559 voor de vuist: man tegen man, openlijk

560 naardien: aangezien

563 rechtschapen: passende, bruikbare

564 het allerreedste is: het ligt het meest voor de hand

565 volschapen: volmaakte

567 zo... ongelijkenis: dan keert Hij zich af van wat in niets meer op hem lijkt

569 geraakt: komt ertoe

571 zoenen: goed te maken, verzoenen; hoe: hoeveel... ook

572 Dat... heerschappije: dat zou onze misdaad, nl. majesteitsschennis. trots hernemen, nu dan in het aardse machtsgebied

574 Met reden: daar hebt u gelijk in; Vangen... zit: laten we beginnen met het beeld (nl. de mens) te vernielen, zolang wat afgebeeld is (God) op zijn hoogste troon gezeten voor ons onbereikbaar is

580 openbaren: bloot te geven

584 ontvonkt: aangestoken

588 waart: doet de ronde

592 op te waken: waakzaam te zijn; ongewekt... vijand: niet pas wakker te worden door de komst van de vijand

595 onweg: ongebaande paden; galerij: laan

597 bewaren: bewaken

599 grijns: vermomming

600 pen: vleugels

602 streven: omhoog streven

603 kloek: krachtig; gezicht en oogstraal: fel stralende ogen

604 ontziet: vreest

605 roof: buit

606 most: zou; verhit: vurig

609 mommen: in vermomming rond te lopen

610 reêngebruik: in het gebruik van de rede; kloekste: verstandigste, beste; stommen: niet met spraak begiftigde dieren. Een olifant werd als verstandig en godvruchtig beschouwd

613 geesten: goede engelen

614 d'ondergoden: de mensen

615 en zijn stadhouder: en meer speciaal Adam, aangesteld als stadhouder in het aardse paradijs

616 kloekheid: slimheid

619 uitgeleerd: uitermate deskundig

620 geboetseerd: gevormd

621 weifelen: om de waarheid heen praten

623 onnozelen: onschuldige (vogeltjes)

624 lucht: windvlaag

628 schalk: listig

630 natuurlijk: van nature

631 stoutheid: moed

634 Zij dienen... aangegrepen: het lijkt alsof Asmodé de woorden van Lucifer in vs. 631 niet goed heeft begrepen. Lucifer bedoelt: als list en moed samengaan, Asmodé verstaat: als de beide mensen samen zijn, en dat vindt hij geen goed idee; al teffens: tegelijk

640 Indien... berâ: als (zoals te verwachten is) de vrouw eerst advies gaat vragen bij haar man, heeft het geen zin deze onderneming bij haar te beginnen

648 Het overtreên... ogen: alweer een soort misverstand: Lucifer bedoelt ‘rauw’ overdrachtelijk, Asmodé vat het letterlijk op en reageert met ‘rijpe’ vrucht

650 meteen: en tegelijk; bedrogen: misleid, verleid

651 zinnen: zintuigen

654 uitzeide: weigerde

661 spanen: zich te onthouden

664 tergt: prikkelt, wekt op

665 lust: in dit geval: machtsbelustheid; verrukken: meeslepen

667 bijster: zeer

673 langs dien kant: nl. zijn begeerte naar kennis; aan... randen: de aanval te beginnen

674 beleg uw banden: maak uw boeien

680 om... vangen: d.w.z. Adam en Eva slepen (door de erfzonde) de hele mensheid in de ondergang mee

684 vleermuisvlerk: vanwege het geruisloos aanzweven vaak voor geesten gebruikt; lucht en zwavel: de helse zwavelhoudende lucht

686 getoet: getrompet

689 dit: deze vooruitblik; hofstorm: aanval op de hof

690 hoofd: Adam; laat doorstaan: laat 't gebeuren

692 Spreek: praat met; vlamt op: is verlangend naar

697 geroepen: uitgenodigd

700 kruid: planten

702 een: één

704 De... hovenier: nl. God; bouwt: bebouwt

705 waren: aanwezig te zijn

706 paren: verenigd zijn

708 vorst: nl. Lucifer

709 verrukken: meeslepen

713 misbruik: verboden gebruik

718 gehandhaafd: in stand gehouden

720 hoe krijgen... bloot: hoe krijgen we vat op hen

727 in der daad: in feite, in het echt

728 Ik... venijn: daar was Gabriël al bang voor blijkens vs. 375-376

731 zich aan... vertast: ten onrechte naar... grijpt

733 plotseling: onverhoeds, onvoorbereid

735 't Gehoor: het luisteren; de rede: redenering

738 smaken: proeven

740 ontmomd: ontmaskerd

742 vernederen: het vernederd worden (van de mens)

743 Zo... geleerd: ja, dat heeft Lucifer zelf ook al ervaren toen hij uit de hemel viel

745 om te zetten: te verleiden

746 grijns: masker

748 met gemak: zonder overhaasting

751 geweer: wapens; scheutvrij: onkwetsbaar

755 dus geëerd: die nu zo geëerd wordt

756 is... geboetseerd: is toch echt uit niets beters dan een klomp klei gevormd door Gods hand

761 onverslagen: niet verslagen, niet bedroefd (de droefheid zal pas later komen); het wnt geeft de betekenis ‘zonder uitstel’ die echter alleen in deze plaats zou voorkomen

764 'k Beken: ik geef toe

767 voort: mee

768 waar... weerstand: waar komt het tot verzet

769 leest: vorm

770 Zo... verspreken: als we haar eens als engelen zouden aanspreken?

771 naardien... bekleed: daar immers engelen aanzitten aan de bruiloftsdis

773 Wat wonder waar' het: wat zou het voor bijzonders zijn

776 wrijt: verzet zich

782 Kan... gelijkt: nu, als ze niet in staat zal blijken de valsheid van de inhoud van mijn woorden te beseffen, dan zal het kennelijk niet ontbroken hebben aan de oprechte klank van mijn stem, die niet zozeer op die van een mens lijkt maar eerder op de zangerige engelenstem

787 natuurlijk als: die van nature is als

788 dat... heen gehaald: dat is met recht de ziel door de oren veroveren

789 haast: snel

791 De vooglenzang... staan: wanneer de ijsvogel (Alcyone) broedt, is de zee gedurende de alcyonische dagen kalm

793 haast: snel

794 hindren zijn natuur: en het zijn (menselijke) aard verhinderen

796 een wraak... drupt: dat zal een wraak zijn die zijn hele nageslacht duur zal komen te staan

798 gedenken luttel... varen: vermoeden amper dat ze met die tijding terug omhoog zullen gaan

799 En niemand minder dan: en zeker niet

802 Dus lange: voorlopig

806 galerije: laan

807 verwachte: zou opwachten

808 bij zielstraf: op straffe van ongeluk voor hun ziel

809 Hier... toe: hier hebben we geluk bij nodig

810 staan... gebonden: hangen af van

811 aan 't gemoeten van naturen: en of er tussen beide naturen (van mens en slang) werkelijk iets van sympathie gaat ontstaan

812 oudste: meest ervaren

816 d' eerste wet: het eerste gegeven verbod

819 maar: tijding

824 moed... vooruit: met moed heb je meteen een voorsprong; Maar... wet: maar de overwinnaar (God) stelt nu eenmaal de wet aan de overwonnene

827 waaronder... houdt: afgewisseld door de klanken van de goddelijke bazuinen

831 bom: trom

839 velen: violen

840 orgelkelen: tremolerende orgelpijpen

841 zwei in zwei: nu de ene kant dan de andere kant op wendend

854 oorlof: verlof

887 Elke star... koor: iedere ster gaat de haar opgedragen gang in het door God geschapen hemelse geheel van sferen

889 losse: losse sterren, nl. planeten; binnen: van onderuit gezien aan de binnenzijde van het empyreum, de vuurhemel waar de vaste sterren staan

891 dat... zwier: de door mij geraadpleegde commentaren laten ook deze verzen weer op de planeten slaan. Ik meen echter dat hier een tegenstelling bedoeld wordt. De planeten dansen beneden, dus in een lagere hemelsfeer dan het empyreum, maar ook in die hoogste sterrenhemel, ‘aan 's hemels tinnen’, zijn er zeven speciale sterren, die herhaaldelijk in Openbaring (bijv. 1:16 en 1:20) genoemd worden. Ook zij ‘dansen’ in Vondels voorstelling en behalen daarmee de prijs boven de lagere planeten

896 't welk... verveelde: waar ik altijd zo graag naar kijk

897 weelde: liefdesgeluk

899 aan... lenen: mij toedelen

904 dwalen: rondzwerven

908 naar dien stijl: zoals past in deze dans (die de gang van de maan ten opzichte van de zon nabootst)

914 Hou... voortrant: ga voorop

916 verzamen: weer bijeenkomen

917 waar... kwamen: waar we elkaar voor het eerst hebben ontmoet

919 driepaar: zes (de zes planeten die rondom de zon draaien)

925 morgenstar: nl. Venus die tegelijk ook de avondster uit vs. 926 is. Uiteraard kon de heidense naam voor deze planeet hier niet genoemd worden

927 hem: nl. de zon

930 heeft zijn beslag: is voltooid; gelegen: volgens de klassieke gewoonte lag men aan tafel

937 verslonden: opgegaan in (nl. hemelsheid)

943 Uw... hier: uw natuurlijk element is de aarde, hier

947 ontzien: vrezen

953 's engels rede: de woorden van de engel

954 gezicht: ogen

955 stad: het hemelse Jeruzalem zoals beschreven in Openb. 21 en 22:1-3

956 waar... verwacht: waar (nl. in het hemelse Jeruzalem) de ziel, die in het aardse lichaam is ingestort, haar wettig burgerschap verwacht, terwijl het lichaam daar als verbannene is buitengesloten. Eva is in haar interpretatie van deze woorden van Gabriël geheel geëxalteerd. Ze is de aarde bijna kwijtgeraakt en zou wel een engel willen wezen. Dat stemt niet overeen met haar ware roeping, namelijk mens te zijn, zoals ook haar afstand nemen van de lichamelijkheid te ver gaat. Eva laat met deze gedachtevlucht een kwetsbare kant zien

960 voltogen: volmaakt

961 alle leden: al mijn ledematen, dus: als ik een en al oog werd

964 Van... ontginnen: aan welke kant moet het oog beginnen om alles wat er te zien is te gaan bekijken?

968 jaspis... topaas: opsomming van allerlei edelstenen zoals die ook voorkomen in Openb. 21:18-20, waar de fundamenten van de stad beschreven worden

979 onbepaaldheid: onbegrensdheid

990 verse: frisse

993 wast: groeit

998 blijder bruiloftsfeest: in Openb. 19:7-9 wordt gesproken over de bruiloft van het Lam Gods, de vereniging van Christus met zijn kerk

1005 afzetsels: kinderen; Adam legt een accent op de lichamelijke kant van het menszijn

1010 veil: klimop

1018 neven: nakomelingen

1019 stoffeert: vult

1052 jonge: jonge vrouw

1053 genootschapt van: als medeschepsel geaccepteerd door

1055 Alle andere: nl. schepsels

1058 Al zit... voeten: men moet zich voorstellen dat de slang met zijn kop naar beneden in de boom gekronkeld zit

1059 schu: schuw, afkerig

1069 dolfijn: staat bekend om zijn mensvriendelijkheid; dat die speciaal vrouwen zou gelden, heb ik nergens aangetroffen dan hier. Het lijkt een vleiende aandikking van Belial

1072 eenhoren: van dit (fabel)dier wordt verteld dat het zich alleen door een maagd laat vangen; vaak afgebeeld met de kop gebogen in de schoot van de vrouw

1075 gaaft... bloot: als ge u aan hem liet zien

1079 ontzeit: niet gegund

1081 venijnen schiften: gif afscheiden van de drank, dus: gif van zijn werking ontdoen

1084 mensbeminners... vrezen: bang hoeft te zijn van dieren (die immers van mensen houden)

1085 Ik... gunst: ik probeer niet enig genot van u te verkrijgen maar u juist een gunst te bewijzen

1101 bederven: in 't verderf storten

1109 bare dood: de dood zoals hij werkelijk is, onvermomd

1110 Wat... spatten: waarom zou ik ongehoorzaam willen zijn

1114 nijdig: afgunstig

1117 feniksboom: geweldige en unieke boom, te vergelijken met de prachtige en uiterst zeldzame vogel feniks

1121 Haar lust... gescheiden: wat zij wil staat niet los van God

1125 Zij... jong: de vruchten schenken de mensheid het eeuwige leven. Een verkeerde voorstelling van zaken door Belial: de boom der kennis is een andere dan de boom des levens

1127 te prijk: het was een gewoonte om een bruid te pronk te zetten voor de bewonderende gasten

1130 bestippen: nauwkeurig de wet voorschrijven

1133 smet: zonde

1135 alree: nu

1137 Geen... 't lijf: Belial weet zelfs een bijbels argument te verwerken, vgl. Matth. 15:11

1138 stenen: zuchten

1139 gerijf: waar je zin in hebt

1144 hovenier: nl. God

1145 niet: soms iets

1154 Verkeerden... melden: als al deze bladeren in oren zouden veranderen, dan zouden ze wat ik nu ga zeggen doorgeven (een argument om te laten zien wat hij voor Eva over heeft; in feite nonsens want God heeft dit soort informatie niet nodig)

1157 op mijn gevaar: met gevaar voor mijn leven

1159 mag... berusten: als u het maar voor u houdt

1160 Schut: voorkom

1162 De nijdigheid: nl. God. Zelfs deze blasfemische aanduiding heeft een bijbelse grond: Ex. 20:5

1166 haarzelve: nl. de nijdigheid

1173 Deze... God: onder de schil van deze appel gaat de godheid schuil

1175 lot: geluk

1176 godheid: het godgelijk zijn

1188 Die: gelukzalig degene die

1191 tergen: prikkelen

1196 bederve: misbruik

1200 verlegen: bezwaard

1206 ontzeggen: weigeren

1208 beleggen: in te richten

1211 u innevolgen: uw voorbeeld volgen

1213 opgetogen: in hemelse verrukking

1214 een genadeteken... voorhoofd: vgl. Ex. 34:29, waar van Mozes verteld wordt dat zijn gezicht glinsterde toen hij met God gesproken had

1215 haren: nl. van de hoogste majesteit

1224 voorspook: voorteken

1230 hoog: ernstig

1232 Verbod... lust: vgl. vs. 664. Eva neemt dit soort wijsheden graag over

1236 smaak: Adam herneemt vol schrik het woord ‘smaken’

1238 Dat... schende: laat... bederven

1240 alree: nu

1243 nauwgezetheid: angstvalligheid

1248 hoger: verder

1249 eerste gave: nl. de morgengave, de eerste gave van een bruid aan haar bruidegom

1253 stout bestaan: brutale onderneming

1257 verbluft: van slag gebracht

1259 God... wijsheid: vgl. Spreuken 1:17

1262 dit belgen: hierover vertoornd zijn

1265 heilgenadepand: onderpand van komend geluk

1268 fors: onheus

1269 dat... in: dat zorgt bepaald niet voor een liefdevolle verstandhouding

1271 de huwlijksgod: God die ons huwelijk heeft ingesteld (maar Eva gebruikt hier een term die eigenlijk in de klassieke godenleer thuishoort)

1272 Ben... been: verwijzing naar Adams uitspraak in Gen. 2:23

1277 vrijen wil: God heeft de mens een vrije wil geschonken, die hem voor de zondeval uit vrije wil tot het volbrengen van Gods bedoelingen bracht (vgl. ook vs. 157)

1279 Gevolgzaamheid... vrede: vgl. Asmodés opmerking in vs. 764

1280 wichtig hoofdgeschil: principieel en belangrijk strijdpunt

1281 eigen wil: Adam vertaalt nu vrije wil als ‘eigen wil’ - doen waar je maar zin in hebt - en zet daartegenover slaafse onderwerping ‘uit vreze voor straf’. In 1286 maakt Eva dankbaar van deze betekenis gebruik. Vergelijk ook vs. 1472. Dat is duivels denken

1285 sammelt: aarzelt

1292 barnt: woedt; keur... onderscheid: keuze tussen zulke verschillende mogelijkheden

1293 stelle... veur: waaraan geef ik de voorkeur

1295 misverven: bezoedelen, ontsieren

1296 ontluisteren: van haar luister beroven; snood: waardeloos

1297 rustig: standvastig

1305 last: opdracht (van God)

1308 wulp: loszinnig persoon

1309 dat gaat wel: dat is een mooie boel

1312 keert: stoort

1319 wreevlen aard: boosaardigheid

1322 ader: bron (vgl. voor de dieren vs. 396 en Belials enthousiaste beschrijving van dierenliefde (vs. 765-767)

1325 Leef lang: vaarwel

1326 beiden: wachten

1327 hou... stand: blijf staan

1336 belief ze: wees haar ter wille

1345 zo... over: zie dat dan door de vingers

1348 scheiden: eruit afscheiden, verwijderen

1353 bestorven: dodelijk wit

1358 naar zijn macht: met de macht die God alleen heeft

1360 verschoven: verworpen

1365 De staat van deez' naturen: de positie van deze soort, deze mensen

1373 staatpeil: de grenzen aan hun positie gesteld

1375 leenheer: zo werd het ook in Lucifer voorgesteld, bijv. vs. 1542-1547

1380 aan... spade: er te laat toe kwam zich te bezinnen

1389 Want... baren: want in de Godheid, gezien als een bolvormige spiegel, is de hele kosmos te zien, en in die spiegel zal God de dingen die nog komen gaan openbaren alsof ze al bestonden, zelfs nog voor ze ontstaan zijn. Hetzelfde beeld gebruikt Vondel ook in zijn Bespiegelingen van Godt en Godtsdienst (ii, vs. 1080). De wb-commentaar verwijst daar naar Thomas van Aquino (wb ix, p. 498)

1397 Dit... ontdekken: dat moet u ons duidelijk maken

1398 De... eerst: de eerste kennis die er bestaat, is de kennis die God van zichzelf heeft

1399 De kennis... allerveerst: kennis die daarmee in verband staat, dus het streven van de mens God en Zijn wereld steeds beter te leren kennen, is voortreffelijk en heeft niets met zonde en schuld te maken

1400 en... allerveerst: en in de verste verte niet schuldig

1407 verkeerde kloeken: schuldige zoekers naar kennis

1408 nu vast vloeken: nu al voortdurend razen en zichzelf en Eva vervloeken (zie ook vs. 1439-1440)

1412 Zo... aan: laat zo (nl. als we zojuist gehoord hebben) die rouwklacht maar beginnen; Geen zang... aard: dat zijn onvergelijkelijke klanken (en prachtig in onze duivelse oren!)

1413 Hoe... bewaard: geweldig, zoals die engelenwacht zijn bewaking van de hof waar heeft genomen

1414 Wij... te boven: we zijn het moeilijke punt gepasseerd (zeilterm)

1415 rijk des afgronds: hel

1416 innehalen: feestelijk binnenhalen

1420 Je hebt het eerste feest van de mensen bedorven en als beloning zul je, ingehuldigd als bruiloftsgod in het heidense Oosten, de macht krijgen om het geile vuur op de bruiloftsbedden te onsteken en de bruidegom van uitputting te laten sterven. Er wordt gezinspeeld op het verhaal in het deuterocanonieke boek Tobias (3:8) waar Asmodé achtereenvolgens zeven mannen in hun eerste bruiloftsnacht doodde

1426 roeste: moge zij roesten (omgekeerd eerbetoon, zoals ook eerder tapijten van spinrag en festoenen van dorre bladeren weinig feestelijks hadden)

1428 gepraamd: gedreven

1431 of andere ogen: of beter gezegd, andere ogen, die van het verstand. Cynische herhaling van vs. 1164; beguicheld: begoocheld

1432 schamelheid: schaamte

1433 web: weefsel

1434 want... bloeds: beeldend wordt beschreven hoe de duivels de mens ‘het kleed der erfrechtvaardigheid’ (over de symbolische betekenis waarvan Vondel in zijn Berecht zo uitvoerig had geschreven) ontnemen en hoe afgescheurde lappen bezoedeld raken door modder en bloed

1436 eerste onnozelheid: aanvankelijke onschuld

1441 Mistroostige: ontroostbare

1442 hofgeschallen: de echo's in de hof

1447 al teffens: tegelijk

1450 strijken: neerhalen

1455 het vlees... geest: vgl. Galaten 5:17

1457 spade: laat; krak: breuk

1459 herhalen: goedmaken

1462 erflasteren: erfzonden

1463 passen... op: geven... om; hinderdam: waterkering; beren: waterkeringen

1466 mijn en errefeigen: is als erfeigendom nu van mij

1469 kerken zaaien: (heidense) heiligdommen stichten

1470 mensenoffren: vgl. Lucifer vs. 2066

1472 glimpelijk en vals: met valse voorwendsels

1475 zestig eeuwen: in 6000 jaar (namelijk vanaf de Schepping tot het Laatste Oordeel) zal hij nauwelijks een handjevol zielen weten te redden

1479 ommezwaai: peripetie, dramatische wending

1482 op den hiel treedt: op de voet volgt

1485 Inderdaad een uitspraak van God: zie Gen. 6:6

1486 naarheid: donkerte

1489 dicht: dicht genoeg, voldoende afschermend

1491 worm: wroeging wordt vaak met een knagende worm in het hart vergeleken

1494 zinnen: gemoed

1495 onrust: 1. onrustigheid; 2. rad van onrust, het raderwerk van een klok

1496 giert: draait, knarst (als het heen en weer getrokken raderwerk)

1500 voor en voor: steeds voor me uit

1501 Wat... lucht: waarom grijp ik tevergeefs in de lucht

1508 Wat... over: wat heeft je zo aangegrepen

1512 nevel: helse dampen

1513 ommegang van spook: rondwaren van gespooksel

1514 bij: door

1521 handhaven: steunen

1524 vertast: misgaat, vergrijpt

1525 verrast: overvallen

1529 Rechtschapen: ware

1534 onherhaalbaar: niet terug te halen, niet ongedaan te maken

1535 onfaalbaar: wél zondeloos, maar niet onvatbaar voor zonde

1536 bouwvallige natuur: zwakke aard

1551 tijdig lijk: lichaam dat op de juiste tijd gestorven is

1557 stroom en maalstroom: stroom vol draaikolken

1559 houdt: weerhoudt; mocht: kon

1562 Ontsla me: laat me gaan

1566 billijk: terecht

1571 treken: listen

1579 gesteven: doorgedreven

1580 vervoerde: sleepte u mee

1582 Woudt... behagen: heb je indertijd door de dodelijke schuld (nl. ook te eten) mij willen behagen

1583 haar verdiende straf: nl. die van de dood

1585 suf: peins en aarzel

1603 uit te breken: los te barsten

1607 blik op blik: met de ene flikkering na de andere

1608 donderkloten: donderkogels

1612 trekt... bijeen: trekt zich samen, m.a.w. Adam wordt doodsbleek in zijn gezicht

1620 niets heels: niets ongeschondens

1626 O Adam... smaken: vrije weergave van Gen. 3:8-24; loopt... versteken: ga je je nu verstoppen

1627 naren: donkere

1630 gevonden... gronden: d.i. Alomtegenwoordige God

1632 Verdaag: roep u voor de rechterstoel

1635 u: de stem van Uriël maar in feite de stem van God. Adam reageert ook als sprak God direct tot hem en zo begreep hij dat ook blijkens vs. 1693-1694

1638 verbaasde: sloeg... uit het veld

1642 Ontzie... noemen: waag het niet ze te ontkennen

1650 smaken: proeven

1661 vrouwenzaad: nakomelingschap van de vrouw

1662 bits... wrijten: fel in het verzet

1666 en een slavin... here: dit is een van de passages waarop Meynarda Verboom scherpe kritiek uit (zie Nawoord p. 311-312)

1675 baarde: voortbracht

1679 God... bewaren: God zal uw gezondheid alsmede uw schaamtegevoel behoeden (door u te kleden)

1682 past: zorg ervoor

1683 bandijten: verbannenen

1687 vrucht des levens: door hun verbanning uit het Paradijs zullen Adam en Eva niet van de boom des levens kunnen eten. De zonde heeft de dood als gevolg

1689 weidt... af: verteert

1692 fakkelen: treurige ironie; de brandende bomen dienen als bruiloftsfakkels

1695 te steigren: op te stijgen

1697 bestaan: waagstuk

1707 kommerbenden: hele stoeten van lijden en smart

 Het motto is ontleend aan Vergilius' Aeneis i, 15. De vertaling van Vondel luidt: ‘Zijn de goden in den hemel ook aan zulk een toornigheid onderhevig?’ Voor het (noodgedwongen) op menselijke wijze over God spreken zie Noah vs. 1232-1239

 Joan de Wael: telg van een aanzienlijke Amsterdamse katholieke familie

1 nadruk: impact, belang

8 smoren: stikken (door verdrinking)

10 kerker: het zogeheten voorgeborchte van de hel, waarin de rechtvaardigen uit het Oude Testament hun schuld uitboetten en hun verlossing door Christus afwachtten (zie 1 Petr. 3:19)

11 Sint Peter... engelen: zie 2 Petr. 2:4

13 Sint Paulus... nakomelingen: zie Rom. 5:14

14 Sint Peter... tijd: zie 1 Petr. 3:20 en 2 Petr. 2:5

15 gelijk... verdelgde: Matth. 24:37-39

19 Syrach... worden: Jesus Sirach, schrijver van het deuterocanonieke bijbelboek Ecclesiasticus. Zie Ecclesiasticus 44:17-18

22 namaals niet: niet een tweede keer

23 De schrijver... om: zie Hebr. 11:7, waar de geloofsgetuigen uit het Oude Testament geroemd worden

24 Moses'... historie: het (naar men veronderstelde) door Mozes te boek gestelde verhaal van de zondvloed

25 bestelde: verschafte

26 Ovidius... bouwen: in het eerste boek van Ovidius' Metamorphosen (1, 244 e.v.) komt een zondvloedverhaal voor waarin wordt verteld hoe het vrome echtpaar Deucalion en Pyrrha gered wordt

27 Josefus: Flavius Josephus, schrijver van een joodse geschiedenis, Antiquitates judaicae. Het zondvloedverhaal staat in boek 1, 4

29 Berosus: een door Flavius Josephus aangehaalde Chaldeeuwse schrijver (4de eeuw voor Christus) die vertelt dat hij nog resten van de ark heeft gezien

32 voor koning... bekend: die al voor Ninus' tijd (Ninus was koning van Assyrië) bekend was; Philo: joods-Griekse historieschrijver uit de 1ste eeuw na Christus

33 Nikolaus Damascenus: joods-Grieks historieschrijver, door Flavius Josephus aangehaald; Plutarchus: Grieks auteur van de Moralia. In boek 1, 13 het verhaal over de door Deucalion uitgezonden duif

35 opschoot: weg liet gaan

36 orakelen der Sibyllen: Oracula Sibyllina, veertien in het Grieks geschreven boeken met profetieën in dichtvorm, daterend uit de 2de eeuw voor Chr. tot de 3de eeuw na Chr. Er zijn klassieke maar ook joodse en christelijke elementen in te herkennen. In boek 1 het verhaal van de zondvloed

38 Een overoud verleider... teruggegekaatst: in een van zijn preken over Genesis bestreed de kerkvader Origenes de gnosticus Apelles, leerling van Marcion, die het verhaal van de ark als een leugenachtig verzinsel had bestempeld

42 begrijp: omvang

43 windig opgeven: bluffende grootspraak

44 rustig: krachtig; De heilige... ophield: Cyrillus, kerkvader en bestrijder van keizer Julianus Apostata, oftewel de Afvallige, die Moses en Christus als verleiders afdeed. De door Cyrillus genoemde autoriteiten, Abydeen, Alexander Polyhistor en de naam Xisuthrus voor Noah, kende Vondel via Salianus

50 Epifanius... noemden: berust op Vondels slordig lezen van Salianus; daar staat dat Pyrrha de naam van de vrouw van Deucalion was

51 Diodoor en Plinius: bij Salianus wordt een zekere Diodorus Tharsensis geciteerd. Een bewijsplaats uit het encyclopedische werk van Plinius is niet teruggevonden. Een vergissing van Vondel?

52 Luciaan: de satiricus en vrijdenker Lucianus. Hem kan Vondel als getuige goed gebruiken: als zelfs zo iemand het zondvloedverhaal de moeite waard vindt om breedvoerig te vertellen, zegt dat veel

53 weiden: uitweiden

54 waarneemt: nagaat

55 Onaangezien: niettegenstaande

57 en gelijk... sterven: zie 2 Petr. 2:12

59 verzierd: verzonnen

62 satans... verslinden: vgl. 1 Petr. 5:8

63 doorgaans: steeds

65 hechtende: die vastzitten aan

70 schaduwe: beschermende schaduw

71 bij uwe heusheid: door uw voorkomendheid

2 aanwinnende: groeiende; bouwden de wereld: bevolkten de aarde

7 Seth, Enoch, Henoch: waarschijnlijk heeft Vondel hier een begrijpelijke schrijffout gemaakt en zijn Seth, diens zoon Enos en diens nakomeling Henoch bedoeld. Vgl. Gen. 5:6-24; offeranden en altaren: uitingsvormen van de dienst aan God

10 Noë, Lamechs zoon: vgl. Gen. 5:28-30

12 leraren: preken

18 opgezette: opengezette

21 Reuzenburg: het kasteel van de Reuzen. Op basis van Gen. 6:4 zag Vondel zijn personages als reuzen; Kaukasus: gebergte ten noorden van Armenië, waar de ark tenslotte is gestrand

 boetgezant: prediker die oproept tot boete en bekering

 Achiman: bijbelse naam voor een Enakskind, een reus (Num. 13:22 en 33)

1 steigre: stijg... op

2 's aardrijks navel: diepste van de aarde; in arbeid gaande: in barensnood verkerende

4 is... tegen: mishaagt

5 schuw: afkerig

6 dewijl: omdat

10 pekstok: toorts (die tegelijk als stok kan dienen)

13 het vlotgevaarte: de ark

14 bederf: ondergang

16 rechtschapen stof: geschikt materiaal; almogendheid: almacht. Apollion kent zich hiermee ten onrechte een eigenschap van God toe

17 wat... stand: waarom sta je nog stil?

18 zeegeweld: vaartuig dat de zee kan trotseren

19 helse stoet: gevolg van Apollion; gij... dolen: ge kunt uw doel niet missen

21 Is... vervaard: als de houtworm dit hout niet aandurft

22 verrot... lucht: als het niet in de lucht verrot, [dan spaart etc.]

23 werk: gepluisd touw om naden af te sluiten

29 d'arbeid... eeuw: uit een vergelijking van Gen. 5:32 en 6:11 kan men concluderen dat Noah ongeveer honderd jaar aan de ark heeft gewerkt

30 wacht van geesten: engelenwacht

31 stokebrand: brandstichter; dat anders... gestarrent: dat anders, na een langdurig verbrandingsproces, de opstijgende vlammen aangejaagd door de wind naar de sterren omhoog zou voeren

33 zet u kant: houdt u gereed

34 tot... geplant: namelijk vanwege de schaduw (vgl. vs. 37)

35 steigeren: oprijzen

39 draak: slang

40 grijnzen: grijnzende gezichten

43 De zestien... jaren: sommige bronnen uit Vondels tijd berekenden de periode tussen de val van Adam en de zondvloed op 1656 jaar

44 sedert: sindsdien; heengevaren: voorbijgegaan

46 zetten: omzetten; ene bare zee: een en al zee

49 te sluiten: ter afsluiting te houden

50 past: zorgt ervoor

55 getogen: Vondel volgt hier de voorstelling van Adam in ballingschap. In de bijbel is geen sprake van een ‘list’ van Eva

56 Men... kunne: men moet gebruik maken van dat vrouwelijk geslacht

57 gezicht: blikken

59 Nog: toch; 't joffrentimmer: ‘de’ vrouwen

65 want... vloeken: sinds de verdrijving van Adam uit het paradijs door het zwaard van de engel, bleef de bewoonde wereld vrij van door God uitgesproken vloekwoorden. De formulering is die van een duivel (‘uitgebraakte vloeken’) en vanuit duivels perspectief dient daaraan dus iets gedaan te worden

68 Hier... verboden: de mens stelt zich nu tevreden met pseudo-paradijzen, die zeer op het eerste lijken maar met dit verschil dat goddelijke wetten en regels er niet bestaan. Enoch (Henoch) was in de voorzondvloedse tijd een mens die zich juist wel volmaakt aan Gods geboden hield

76 godinnen scheppen goden: godinnen brengen goden voort. De formulering duidt op overmoed: de reuzen uit de oertijd lijken wel goden

77 Een... trotst: de nakomelingschap van reuzen trotseert

79 braven: machtigen (met de bij betekenis moordenaars zoals het Italiaanse ‘bravi’)

80 De grootvorst... feest: de herdenking van de huwelijksdag van de grootvorst en grootvorstin van het Oosten (het ‘Oostenrijk’, vs. 89)

83 statie: luister

85 mangelen: ontbreken

88 feniks: de met gouden en purperen veren uitgedoste vogel feniks verschijnt slechts eens in de paar honderd jaar en is dus uiterst zeldzaam en kostbaar

89 geheiligd: plechtig op dit hoofd geplaatst

90 baldadigheid: ongeremde weeldezucht

94 schim: schaduw

97 den dag: het licht

101 reis: keer

102 of: in de hoop dat

104 verzopen: ondergedompeld, ‘slaapdronken’

111 Vader: nl. God

112 of... berieden: om te zien of ze zich beraadden

114 naar... zien: terug te keren op hun schreden

117 waterval: slagregens

119 dan: vervolgens

120 bekkeneel: hersenpan, brein

122 't onweer slaakt: het noodweer ontketent

124 met: tegelijk met

126 verbassen: met zijn geblaf uitdagen

127 stof noch reên: geen feiten en argumenten

132 gekrenkt: aangetast

136 Vergeef... bouwen: kennelijk heeft Noah expres niet snel gewerkt

137 of: in de hoop dat; opzet: plan

140 grootvaêr: voorvader, Adam

145 pennen: vleugels

149 van... versteken: dit licht missend

153 van God: van God af

155 de maan... veranderingen: de steeds van gedaante veranderende maan is een symbool van veranderlijkheid

157 Verbasterden... struik: o gij die van de levensstam verbasterd zijt (vgl. vs. 634)

160 al 't overschot: de hele rest

166 Seth: Eva's godvrezende zoon

175 verscheelt: afwijkt

176 besteden: gebruiken

177 leraar: onderwijs

181 Zij... offervier: zij beschimpen het brengen van brandoffers u ter ere

190 dragen... paradijs: zie Gen. 5:24. De simpele mededeling aldaar dat God Henoch ‘wegnam’ is door Vondel uitgebreid tot een verbeelding die doet denken aan de hemelvaart van Elia met vurige paarden en wagens (2 Kon. 2:11-12)

195 aangevochten: gekwelde, beproefde

198 een groten heilig: nl. Elias. Henoch en Elias worden volgens de kerkelijke traditie bedoeld met de twee heiligen in Openb. 11:3 die zullen terugkeren om te profeteren

200 Hij... na: als uitlegger van Gods wil is hij de opvolger van Henoch

211 vlot: onvast

214 vrouw Nature: niet God maat de Natuur heeft Achiman gezegend. Verderop zal vaker van de macht van ‘natuur’ sprake zijn

220 gestoord: vertoornd

222 begrijp: omvang

223 dertig ellen wijd... hoog: een kleine omkering, waarschijnlijk een vergissing: in Gen. 6:15 is de ark vijftig el breed en dertig hoog

226 valt ruimte: is voldoende ruimte; gerief: wat men voor een goed bestaan nodig heeft

227 zolderingen: verdiepingen

231 bestraffen: laken, onjuist bevinden

233 vergouden: vergolden

234 zoveel schimp: niet alleen de arbeid, ook de smaad die de bouwmeester onderging van spottende omstanders, werd vergoed

236 kreunden 't ons niet: bekommerden ons er niet om; wrochten: werkten

238 slag: soort

241 Ik... blind: ik keek mijn ogen uit

242 gelijk gedagvaard: alsof ze officieel opgeroepen waren

243 gewesten: hemelstreken; zeven dagen: zie Gen. 7:4

245 nooddruft: wat voor het leven noodzakelijk is

248 voorzienigheid: vooruitziende blik

249 Verneemt... strijd: hoort men niet van onderlinge gevechten

257 besta: het zou wagen; grimmen: grommen

258 gezicht: blik

260 verbaasd: uit het veld geslagen

262 gebreideld: beteugeld

263 draagt: gedraagt

265 kemelshaar: kamelenhaar. Noah ziet er uit als de boetprediker Johannes de Doper die ook van alle comfort afzag (vgl. Matth. 3:4)

268 op zijn pas: naar het hem schikt

270 genaakt: bezoekt (met mogelijk ook een seksuele bijbetekenis); nog: dan nog maar alleen

271 Zodra... draait: zodra de haan het hoogtepunt (en dus het beginnende einde) van de nacht aangeeft, en de zon die te middernacht (onzichtbaar) in het noorden staat zich naar het zuiden wendt

273 schuw: afkerig

276 ophangen: het verschijnsel van de levitatie (boven de aarde zweven) vertonen, zoals dat ook bij heiligen voorkomt

277 diep verrukt: meegesleept in extase

278 glans... hoofd: aureool

282 Onnoozle: goedbedoelde maar onzinnige (immers, Achiman gelooft niet in een naderende zondvloed)

284 't barnen der gebeên: vurige gebeden

289 te vroeg gerimpeld: Vondel laat zich enigszins door zijn eigen tranenretoriek meeslepen: van de 600 jaar oude Noah (zie vs. 306 en Gen. 7:6) kan men moeilijk aangeven dat hij ‘te vroeg’ gerimpeld is

290 wenkbrauw: ooglid; geloken: gesloten

297 wil: zal

305 misbaren: misbaar te maken

311 in... gestoofd: zonder ooit gebruik te hebben gemaakt van een warm bad

312 schapenvacht: schaapsvel, in het bijbelboek Hebr. 11:37 genoemd als kledingstuk van vervolgde geloofshelden; mogelijk is bedoeld: soms gedraagt hij zich veel vriendelijker en kalmer, en ziet er dan uit als een schaap, daarmee optredend als een soort voorafbeelding van Christus, het Lam Gods. Dat zou verklaren waarom de schare dan geduldig is, maar wegvlucht wanneer Noah weer als donderpreker optreedt

313 schaar': menigte, volk

314 geduld neemt: geduld oefent

316 schieten... op: springen ze overeind

318 lag: zou liggen

326 Cham: Cham geldt als de slechte zoon, o.a. vanwege zijn gedrag zoals beschreven in Gen. 3:22 en de vloek van Noah die daarop volgt in vs. 25

328 gepraamd: noodgedwongen, onder druk

330 Waar'... spiegelen: zou Cham niet bij wijze van waarschuwing Kaïns ellendig lot als zwerver over de aarde na de moord op Abel voor ogen hebben, dan zou de opvliegende man ook zijn broers kunnen haten en hen afranselen of zelfs vermoorden. Noah houdt hem echter in toom

332 voorthelpen: verjagen of ook: uit de wereld helpen, doden

333 deez' strenge: Noah; kriegelen: weerbarstige (man)

335 Aan... wens: Sem en Jafet zijn ideale zonen voor deze vader

338 net: nauwgezet

339 gestadig: steeds

340 énen: alleen maar aan één mens

341 Hoe... lijden: hoe kunnen we dat verdragen?

342 Verstoor u niet: laat u niet irriteren

345 Eén enig... onderdanen: een eenling die een machtige positie heeft, kan wel degelijk grote invloed hebben

348 Hij dreigt... scheê: 't is alleen maar een dreigement en een roestig zwaard (dat dus nooit gebruikt wordt) komt maar langzaam uit de schede

349 Een... staan: iemand die zich aanstelt als een gek zou op de loer kunnen liggen en de macht proberen over te nemen (een bijbels voorbeeld van zoiets zal David zijn die zich als een dwaas aanstelde om aan gevaar te ontkomen 1 Samuel 21:15)

353 verstorvenheid: een leven van sobere penitentie

359 schorten: beëindigen

365 zoekt... bomen: Noah leunt op een sparrenstam die op twee cederbomen aan de rand van het bos rust, bij wijze van preekstoel. Zo wordt door Vondel ook de predikende Johannes de Doper voorgesteld (Johannes de Boetgezant 1, 483-87)

372 jongsten: laatste

380 palen: grenzen

383 die... overtuigd: u die, schuldig bevonden aan hoogmoed en kwaadaardig gedrag, (u niet buigt etc.)

385 tot... weigert: tot de grenzen van het kwaad bereikt zijn, waar het kwaad u geen verdere doortocht kan bieden

386 kuin: fier, maar ook; op het punt te wankelen

387 het... steil: de topzware steile hoogte

390 verhangt... aan: blijft ge met uw ziel hangen aan

392 stijl en wet: gedragsregels

395 vlegel: gesel

398 nimmermeer: nooit

402 zulks: zo

405 overdwaalsen: buitensporige vermetelen; tuimelgeest: zinsverbijstering, verdwazing

411 afsteken: doorsteken

412 Dat... op: het vleierige gedrag van de vrouwen komt u te staan op

418 ban: banvonnis

419 afkomst: nakomelingen; aas: voedsel

423 zinlijkheid: goeddunken (met de betekenis: wellustigheid ingesloten)

425 Haar... duur: de relatie met haar komt u duur te staan

429 heet: beveelt

430 gebruiken: de woordkeus verraadt het egoïstische van Achimans visie; gebruiken betekent neutraal ‘zich van iets of iemand bedienen’, meer specifiek; een vrouw gebruiken: beslapen

434 veraardde: ging ontaarden

438 jongen: lateren

439 wies... aan: groeide het aantal vrouwen dat één man mocht hebben

441 Kan... lasterstukken: kan God toestaan dat het geen verschil maakt of je nu moeder, dochter of vrouw bent (iedereen misdraagt zich), en dat evenzo willekeurig de vaders, zoons en broers, die niet in te tomen of te verbieden zijn, als ongebonden dieren geen enkele vorm van schennis uit de weg gaan, of het nu bloedschande, overspel of nog erger schandalig gedrag betreft; gehengen: toestaan

446 verrukken... nature: van zijn natuurlijke goedheid afbrengen

450 boelen: minnaressen

451 kranken toeverlaat: zwakke steun

453 Men zegt... gesproten: een uitwerking van Gen. 6:2, 4 ‘dat Gods zonen de dochteren der mensen aanzagen, dat zij schoon waren, en zij namen zich vrouwen uit allen, die zij verkoren hadden [...]. In die dagen waren er reuzen op aarde, en ook daarna, als Gods zonen tot de dochteren der mensen ingegaan waren en zich kinderen verworven hadden.’ Oudchristelijke auteurs legden dit uit als de menging van engelen en mensen, waaruit een geslacht van reuzen ontstond. Achiman maakt er een excuus van: als zelfs engelen op aardse vrouwen verliefd worden, vergeef de grootvorst dan ook zijn loszinnige neiging tot het vrouwelijk geslacht

460 Verwijfden: mannen die aan vrouwen verslingerd zijn

463 reên: rede; gehengt: accepteert

466 't eêlste van hun jaren: de beste tijd van hun leven

470 't Gebruik... wederkeert: Achiman verkondigt de wijsheid van de mens die geen God kent. Vgl. het deuterocanonieke bijbelboek Wijsheid 2:1-4

478 herhalen: terughalen

479 eens: voor eens en voor altijd

480 Enoch; Henoch: Vondel beschouwt Enoch en Henoch als twee aparte figuren; meestal worden de namen als varianten van elkaar beschouwd

486 naar: naar de maat van

488 statie: praal; Beraadt... jammernis: bekeer u, voordat het straffen van de hemel - als deze dag, de laatste waarop nog boete mogelijk is, voorbijgegaan is - deze periode, die gezworen heeft geen rechtvaardigen te zullen verdragen, geheel en al in de grootste ellende gaat dompelen

493 Het luste ons: laat het ons smaken om; tijdig: op een passend moment aanwezig

496 verbond: afspraken (tussen God en demens)

498 Schenkt... rozenkransen: Vgl. Wijsh. 2:7-8

500 draaiboom: hek

501 Belieft... dansen: als vader [Noah] daar zin in heeft, mag hij ‘spelen’, muziek maken, honend bedoeld voor ‘preken’, als wij dansen

504 afkomst: nageslacht

505 bloedschand: mogelijk heeft Vondel hier een eigen betekenis gecreëerd: de schande die door overerving doorgegeven wordt, zoals uitgedrukt in vs. 504. De betekenis incest kan op de achtergrond meespelen: de dochters volgen het voorbeeld van de moeder en komen dus gemakkelijk in het bed van hun vader terecht

509 de bruid: de grootvorstin wordt zo aangeduid omdat de verjaardag van haar huwelijk wordt gevierd

510 Wij... verdrieten: we zien dat de menigte zich gaat ergeren aan ons langdurige gepraat

519 's eersten vaders aanschijn: Adams gezicht

522 toen... bedwongk: een vaker voorkomende constructie waarbij een zinsdeel tweemaal wordt gebruikt; toen de nog niet aangetaste rede die het hele menselijk lichaam bestuurde, dat met een toom bedwong. Eventueel kan men een komma achter ‘bestierende’ denken. Dan is de vertaling: toen de... rede, als bestuurder, de mens als met een toom bedwong

526 bewarende: vervullende; bestaat: onderneemt

528 zwichten: zich onderwerpen (aan de rede)

535 Jubal: volgens Gen. 4:21 was Jubal de ‘vader’ van alle musici, de eerste muzikant dus

542 klankkrakeel en twist: klanken die onderling met elkaar schijnen te conflicteren

546 Zij ketelen... karmen: ze vleien (zijn oorstrelend) en klagen

547 De... geest: de galm sterft weg

550 vond: uitvinding

553 d'ongelijken: lichaam en geest die niet meer in overeenstemming zijn

555 met God: in overeenstemming met Gods wil

556 't Gebrek... strijken: de menselijke zondigheid weigert zich te onderwerpen

559 schoon... overtuigen: ofschoon zijn misdaden hem het hewijs van zijn schuld leveren

560 De Hoogste... wens: God krijgt niet wat Hij wil. Later (vs. 1232-1239) zal Noah over deze en dergelijke uitspraken (bijv. ‘het berouwt God’) opmerken dat men hier noodgedwongen menselijk spreekt

564 stouten: brutalen

567 draagt: verdraagt

577 hij... gedompeld: dan zou hij dat kwaad al lang [in zijn tranenvloed] ondergedompeld hebben

579 Wie... zeker: vgl. Gen. 4:12-17

580 verbaasd: uitzinnig, van zijn zinnen beroofd

585 worm: knagende worm van het zelfverwijt (vgl. Gen. 4:13)

590 belaên: bezorgd

592 het... geschoren: het staat er niet goed voor

593 Ons slotwacht antwoorde u: de paleiswacht moet u te woord staan; onraad: bedreiging

602 aaneen: tegen elkaar op

604 landstroom: hoofdrivier

605 liggen vlot: staan onder water

607 waarzeggerije: voortekenen; pramen: belagen

609 leefden raad: beraadslaagden

610 de horens hoger stak: hoger steeg. Naar klassiek voorbeeld worden de rivieren met horens voorgesteld

621 bij... woord: uit naam van de vorst

622 echter: vervolgens

624 wrokken: dreigend tekeergaan

626 met... harte: met een door droefheid afgesloten hart

627 gebries: afschrikwekkende geluiden

629 vast: steeds

629 hoger niet: ga niet verder, houd op

631 lessen: blussen

638 gedropen: afgedropen

640 doorgaans: steeds

642 Het raadslot... stem: de beslissingen hingen geheel en al af van wat hij ervan vond

643 Wie... verwachten: niemand zou toch een dergelijke nalatigheid bij een hoge functionaris verwachten?

644 machten: soldaten

645 rustig: onbevreesd

647 beseffen: begrijpen

648 bloeimaand: mei, dus in het voorjaar vanuit Nederland gedacht

652 evenaar: equator. Heftige weersverschijnselen ontstaan wanneer het zeewater door de hoogste zonnekracht is opgewarmd

653 meer: zee

658 Dit... ongemeen: wat er nu gebeurt is tegen de rede, onbegrijpelijk en ongewoon

660 spelde: voorspelde

661 boezem: kolk, ruimte; vertrok: rekte... uit

667 nadruk: klem; spelling: voorspelling

668 losse stelling: twijfelachtige veronderstelling

671 redekavelt: nadenkend redeneert (zoals Noah)

673 zwindelen: rondmalen

674 Nog: nog steeds

678 kloot: bal

681 kruik: rivieren worden voorgesteld met een kruik vol water

686 neêrlaag: ondergang

688 aanzien: respect voor vorsten

690 zoen: verzoening

693 Getroost... eerst: dan moet u eerst wel accepteren

694 voorgeleid: onder de ogen gebracht

705 daar hangt... aan: dat raakt; staat: levenswijze

707 Wat... over: wat krijgen we nu?

712 om te zien: aandacht te geven aan

717 bedgenoten: minnaressen, bijvrouwen

718 hoe... vergaan: hoe zal dit aflopen?

719 Wat... beneden: wat houdt hem hier beneden vast? Urania en haar gezelschap zijn dus uit de hoger gelegen burcht naar beneden gekomen

723 spring: springvloed

731 geworden: zijn gang gaan

737 's anders wacht: de waakzaamheid van anderen

740 bondig: deugdelijk, afdoende

741 golden niet: hadden geen overtuigingskracht

742 landgevecht: gevecht tussen plattelanders; zijn verf verschiet: verbleekt

743 is niet rechtschapen: is niet goed op zijn taak berekend; Dit... komen: dat kan ik nauwelijks geloven

745 plach: placht te zijn, gewoonlijk was

747 versuft... droom: raakt niet van slag om een droom

752 artsnij: geneesmiddel; Urania doelt kennelijk op de kracht van de liefde

753 op een sprong: heel snel

755 zich... storen: boos worden

757 trouw: huwelijksbelofte

758 zo... vrouw: als hij zonder vrouw kan (al even cru geformuleerd als het eerder door de grootvorst gebezigde woord ‘gebruiken’, vs. 430)

760 drijft: beweert

761 mereminnenzang: sirenenzang

774 vlaag: bui, nl. het conflict tussen Achiman en Urania

783 klucht: kletsverhaal

788 te tergen: uit te dagen

791 Het... verdrinken: ook vroeger kon een deel van het land wel onder water lopen

798 Een windveêr: één opgewonden veer (van een uurwerk bijvoorbeeld), ook woordspeling met windballon en wind; raên: radertjes; Van... doorgronden: zinspeling op de bekende uitspraak van Vergilius in Georgica
ii, 290: Felix qui potuit causas rerum cognoscere (gelukkig hij die de oorzaken der dingen kan doorgronden)

806 oester en de kreeft: deze dieren worden na de vloed, dus bij eb, aan het strand gevonden, aldus de (mij) niet geheel bevredigende verklaring van de wb-annotator

807 trek en tegenheid: aantrekking en afstoting

809 schicht en staartstar: de vurige staart van een komeet

812 staatgrijns: bedrieglijk machtsvertoon

815 opmerkinge: waarneming

817 tochten: hartstochten; involgen: volgen, zich voegen naar

821 guichelaar: waarzegger

824 komt ons duur te staan

826 onbescheid: dwaasheid

827 misbruik... samen: ‘veelwijverij’

830 welig: in zijn wellust, en ook; een grote hoeveelheid

831 stijft u: versterkt u in uw denken

832 Zo: nl. door uw gebruikelijke promiscue gedrag

838 tovergrijns: betoverende schijn

842 middelaars voorbede: gebed van Noah

844 reden: bewijskracht

855 Mejoffer: ‘mevrouw’ door deze uitspraak in de derde persoon maakt Achiman het verwijt aan Urania geldig voor alle vrouwen

856 al... wroegen: ook al zou zijn hart hem daarover aanklagen

861 inslepen: binnenhalen

863 Het antwoord op de vraag van vs. 862

865 beguichelt... gezicht: betovert onze ogen

866 u... licht: dit masker voor uw gezicht weghaalt

868 vervoeren: misleidden

869 deugd: weldaden, hier vooral in erotische zin. Het is waarschijnlijk ten opzichte van de toeschouwers ironisch bedoeld dat Urania voor haar gedrag nu juist dat woord ‘deugd’ kiest dat ook voor zeventiende-eeuwers als eerste betekenis deugdzaamheid had

876 deze regel herinnert aan de rei uit de Gysbreght: ‘twee zielen gloênde aaneengesmeed’. Daar ging het over de onverbreekbare huwelijksband, hier over hartstochtelijke verliefdheid

877 Wat... niet: wat voor mooie beloften heb je me niet allemaal gedaan

879 het jaargetij... eren: onze bruiloftsdag vieren

885 opwassende: steeds groeiende

886 zetten... te prijk: te pronk gaan zetten. ‘Te pronk zitten’ wordt speciaal van de bruid gezegd maar hier dus van het paar

887 en... verzamen: ons liefdesvuur in ons samenzijn demonstreren

894 halskarkant: collier

895 uw vrijbuit: buit door u behaald

900 sta een poos: blijf even staan

906 flus: zojuist

911 Rechtschapen: ware; staan... genade: zijn niet afhankelijk van de genade van een vrouw

912 vrouwenliefde... schade: het levert schande en schade op te proberen vrouwenliefde te kopen (zoals jij gedaan hebt)

918 Een... bestipt: in onderlinge liefde moet men elkaar niet te precies de wet voorschrijven

919 Zij... verduwen: de liefde moet toch op z'n minst in staat zijn een enkel woord te slikken en niet totaal onverteerbaar te vinden

930 geweer: wapen

937 Steek op: berg op

938 in... nijd: in weerwil van degenen die afgunstig naar ons geluk kijken (zoals ze veronderstelt van Noah)

939 Juist als Achiman een ‘nieuwe bruiloft’ gaat beloven, onderbreekt hij zijn zin omdat Noah er aankomt

940 suffer: dwaas

942 geeft... gezicht: kijkt hij kwaad naar u

944 steurnis: geërgerdheid

946 leraar: profetische predikant

947 met deze vergelijking geeft Noah aan dat door Urania's toedoen al zijn hoop is vernietigd, juist toen hij succes mocht verwachten

949 in 't kwikste... lent: als de lente op zijn mooist is

953 lenigen: week maken

956 zinlijkheên: lusten

961 een eeuw... gelegd: vgl. aantekening bij vs. 29

963 Wat... gesponnen: je hele leven heb je niets anders gedaan dan twist op het spinnewiel gezet, en je hebt er niets van weten te spinnen

970 levendigen: levenden

974 gaat... kreeftengang: gaat steeds de averechtse kant op

975 misbruiken: het misbruiken

981 oorbaar: uw (ware) eigenbelang

983 kort ineen: geconcentreerd

985 vriendin: geliefde

987 niet... verbolgen: niet lichtgeraakt en kwaad

993 dat 's vriendschap en gerief: dat is pas echt liefdesgenot

995 op... uitstel: op kruiden die verdord zijn door lang uitstel van bevochtiging. Met andere woorden: ook vrouwen verdorren wanneer ze niet dikwijls begoten worden

997 edelmoedigen: edele, genereuze mensen

998 aan... slaan: nemen (volgens het wnt een gemeenzame min of meer schertsende uitdrukking) - Noahs woordkeus is dus weinig hoofs

1002 Mijn voorbeeld: te weten de natuur, blijkens de volgende regel: de stomme dieren leren het ons dat we één partner moeten hebben

1004 Uw eigen... kleven: Het gaat hier om Noahs vader, Lamech, van wie in Gen. 4:19-24 staat opgetekend dat hij twee vrouwen had en moord een kleinigheid vond. Volgens een door de kerkvader Hieronymus opgetekende overlevering zou hij per ongeluk zijn voorvader Kaïn hebben gedood. Zoals Vondel in zijn brief aan Oudaen aangeeft, zijn de meeste godgeleerden van mening dat deze Lamech niet Noahs vader was. Waarschijnlijk vond Vondel de verwantschap interessant om twee redenen: Urania kan er een vileine argumentatie aan ontlenen en, belangrijker, zo wordt gedemonstreerd dat zelfs de zoon van een verdorven vader een godvrezend mens kan zijn, die door God in Zijn dienst gebruikt kan worden

1007 veelvoudigheid: overvloed

1010 Een booswicht... schofferen: met haar afkeurende woordkeus sluit Urania zich even bij Noahs visie aan. Dit kan als ironische spot worden beschouwd

1014 kletst: smijt

1023 zonder vlagen: zonder buien, dus voortdurend

1024 nacht... etmaal: blijkens Gen. 7:17 duurde de zondvloed veertig dagen

1029 sponsie: spons

1043 zwalpen: klotsen

1052 vijftien ellen: zie Gen. 7:20

1055 's moloks: van de vogelverschrikker

1070 kipt: broedt uit

1071 schreiers: schreeuwers

1078 vaart spanseren: trekt rond

1080 Stervende... gerust: de traditie wil dat zwanen bij hun sterven zingen

1088 het licht: het zonnelicht

1094 Hoe... opbreken: deze waarschuwing van Noah is wel nodig om de toeschouwers ervan te weerhouden zich door de prachtige lyriek van dit zwanenlied te laten meeslepen. De juffers behoren tot de verkeerde partij en hun lof op het levenslustige leven van de zwanen is niet als aanbeveling bedoeld

1096 Eer God... een maat: vgl. Gen. 1:1-2, 6-7, 9-10

1098 des baaierds: van de oerchaos

1102 't Had... aangezicht: alles zag er hetzelfde uit

1105 zakkende: in elkaar zakkende, op elkaar gepakte

1108 wust van zinnen: woest van nature

1112 staat: (eigen) positie

1114 Nu dienen... vreê: vgl. Gen. 1:26

1121 behoeft: behoeft 't, nl. het mensdom

1122 Men ziet... hierna: een demonstratie van Vondels maxime ‘Het leven is een speeltoneel’

1123 stellage: podium

1124 bouwbosschage: nl. het cederbos waaruit Noah het hout voor de ark had gehaald

1127 verworpen: verwerpen

1130 keert: zal al te spoedig een peripetie te zien geven, een ommekeer in de situatie zoals al sinds Aristoteles vereist was in een tragedie

1132 roên: strafmiddelen

1133 vaak: slaap

1136 dus lang te temmen: die tot op heden getemd moest worden

1142 zo... aanschouwe: als hij zou aanschouwen

1146 de drijfark... sluiten: vgl. Gen. 7:16

1148 teffens: tegelijk

1153 echte gâ: echtgenote

1155 lijfeigen: onderworpen

1156 in... barensnood: vgl. Gen. 3:16

1159 geronnen: gerend

1160 afkomst: nakomelingen

1162 d'ouders: ons, de ouders (dus niet de nakomelingen)

1164 bedorven: in het verderf hebben gestort

1165 bekoord... voorbeeld: dat verleid werd door hun voorbeeld (en dus ook ging zondigen)

1166 Gods hof: het paradijs (vgl. Gen. 3:24)

1169 Die: die klank (nl. ‘niets’)

1170 bosspraak: wat je zei in het bos

1173 Ik... hand: ik blijf (toch) in de buurt

1176 hun getrouwden: hun echtgenoten

1177 willen: zullen

1179 reden: gelijk; stel... in: stel u gewillig op

1184 moordhol: levensgevaarlijke holle schuit

1187 vervele u niet: moet u niet zwaar vallen

1190 Hier... wilde-zwijnenjacht: Cham betoont zich een ware toekomstige grootvader voor zijn kleinzoon Nimrod, de jager (Gen. 10:8-10)

1190 valt: komt... voor

1193 goot: afvoerkanaal van meststoffen; te roeren... reppen: die je niet moet bewegen

1196 hoeder: dierenoppasser

1197 woel: doe je best

1198 aas en vleis: vlees van gedode dieren

1199 Verschoon: maak... schoon; Vaag: veeg; Geef... eis: geef ze allemaal royaal waar ze behoefte aan hebben

1200 te bersten: te barsten, kapot

1202 in geen: niet in een

1204 geklonken: in elkaar gezet

1206 sprong: sprong liever

1209 gehengt: staat... toe

1211 Cham verzet zich tegen het Godsbeeld zoals Noah dat - in zijn ogen voorstaat: niet een liefhebbende vader maar een opvliegende en tirannieke beul, die niets door de vingers ziet en, erger nog dan gevaarlijke dieren, hele rijken tot de ondergang voert. Het berouw van God over zijn zondige schepping (Gen. 6:7) is allesbehalve een teken van zijn wakende zorg (voorzienigheid, vs. 1223) maar van onstandvastige zwakheid

1217 ongelijken: onrecht

1218 aangezakt: door ze te laten zakken bijeengebracht

1220 teffens: tegelijk

1222 oplopende: opvliegend

1229 bedorven: in het verderf gevoerd

1230 o hemel... geval: o God, wend het voorteken van zijn toekomstig lot af (Chams vervloeking na zijn oneerbiedig gedrag tegenover zijn vader, zie Gen. 9:20-25)

1233 stameren: stamelen

1234 onbegrijpzaamheid: iets dat voor ons mensen niet te vatten is; geen steurnis onderdaan: niet aan te tasten door (aardse) aanvallen, verstoringen

1235 Men... verstaan: we moeten nu eenmaal in (onvolmaakte) mensentaal Gods ware wezen uitdrukken

1236 Naijver... oneigen op: woorden als ‘jaloezie’ of ‘naberouw’ etc. passen niet werkelijk bij

1239 doodverf: vage grondverf

1242 en... smet: en zou Hij het aangezicht van de aarde niet mogen schoonwassen van de bezoedeling?

1245 ongelijke: nl. ongelijke vruchten

1247 tergt: roept over zich af

1248 bedorven: in het verderf gestort

1250 stoor u niet: wees niet toornig

1254 rechte: echte

1255 lei toe: legde het erop toe

1256 splissen: splijten, onderling verdelen

1257 tegen een: tegen elkaar

1258 te rokkenen: op te stoken; geschut: tegengehouden

1262 verdage: roep op

1263 den jongsten slag: de laatste slag (die God zal geven)

1268 vlot: vloeiend

1270 zich troosten: het zich maar getroosten, er noodgedwongen in bewilligen

1273 Wat anders... d' ogen: het is heel iets anders als het nog ver is dan als het afscheid nemen zo dichtbij is gekomen

1280 ze ontvouwen: (de ‘zwarigheên’) nader uiteenzetten

1282 ontziet: vreest

1284 onweer: noodweer

1289 mochten we: als we... konden

1294 Getroost u: moet u zonder morren het doorstaan

1296 zonder buien: niet in de vorm van buien (maar dus gestadig)

1301 traan en rook van lampen: de op walmende (walvis)traan brandende lampen

1307 driehonderd... zeventig: ruim een jaar dus, berekend volgens de combinatie van Gen. 7:11 en 8:14; De slag: het beuken

1313 in nood van kistbreuk: vrezend voor de ondergang van de ark; toegedreven: dichtgemaakt

1314 werk: geplozen touw; bezorgd: voorzien

1315 blijft hangen: het leven is onzeker; Waar: indien

1316 vergaring na het slopen: een defectgeraakte verbinding

1326 Men tell': al zou je kunnen tellen

1327 enig: unieke

1328 begrijpt: omvat; wonderdommen: een geheel van wonderen

1330 scheutvrij: tegen schoten beschermd

1337 Zij: nl. de Almogendheid; behoeft geen: heeft niet nodig een

1339 vrijburg: vrijplaats

1340 Waartoe... aangehangen: waar was het dan voor nodig hier een eeuw lang arbeid voor te gebruiken

1342 gesteven: te steunen; Nutter... ontzeid: het zou beter zijn hen snel de doodstraf te geven

1345 ze: nl. de Goedheid

1347 driftig: drijvend

1351 reukloos onbescheid: overmoedige dwaasheid

1354 onderdaan: onderdanig

1355 van weerszijde even schoon: aan beide zijden onbeschreven, m.a.w. het kon met de wil ten goede of ten kwade gaan

1356 handvest: privilege; keur: keuze

1357 Bij nooddwang... schuld: als het fatum het voor het zeggen had, zou God geen betaling kunnen eisen voor een schuld die de mens als het ware is opgedrongen

1364 hardnekkig smoren: verdrinken in zondige verstoktheid

1366 spring: springvloed

1367 Toen... toegedoemd: twee eigenschappen van God, zijn rechtvaardigheid en zijn genade, worden tegenover elkaar gewogen in de goddelijke weegschaal van het recht. Aanvankelijk houden ze elkaar in evenwicht, ten slotte moet de rechtvaardigheid zwaarder wegen: de majesteitsschennis van de Allerhoogste dient bestraft te worden

1371 tong: wijzertje

1379 klink: klap

1381 schromen geen: zijn niet bang voor

1384 ontsnoeren: kapotmaken door de onderlinge verbindingen te verbreken

1385 Leviatan: in de bijbel genoemd zeemonster (o.m. Job 40:10, 20)

1386 rot: bende

1387 Enaks trots gebroed: al eerder heette Achiman een zoon van Enak; in de bijbel is ‘Enakskinderen’ een vaak gebruikte term voor vijanden van God; in Num. 13:33 heten ze ook reuzen, wat dan weer een verbinding legt met het geslacht van reuzen waaruit Achiman stamt

1389 en voorwind... as: en met de wind mee uw timmerwerkplaats met een aangestoken vuur in de as te begraven

1391 sammelt: talmt

1393 voorspellinge: inderdaad doet de rei allerlei voorzeggingen over de afloop van de zondvloed en over het verbond dat God daarna met Noah en de mensheid zal sluiten

1403 nederlaag: ondergang

1406 verdrag: verdragen, doorstaan

1407 belanden: op droog land aankomen

1408 de wateren verschoven: wanneer de wateren verdreven zijn

1420 Gij... troosten: vgl. Gen. 8:21-22

1422 verwildren: zedelijk achteruitgaan

1426 Hij... geschapen: vgl. Gen. 9:1-6. Hier wordt de spijswet verklaard dat het eten van vlees met het bijbehorende bloed verboden is, bij wijze van teken dat God bloedschuld en bloedwraak afwijst. Wel staat er doodstraf op moord

1431 en den smaak: en niet de smaak

1442 De Godheid... staan: vgl. Gen. 9:12-17 waar verteld wordt van de regenboog als teken van Gods verbond met Noah. De uitwerking van de kleuren rood en blauw is in de bijbel niet te vinden

1449 versterven: uitlopen in

1450 bediedt: beduidt

1451 wereldgloed: voor de gedachte dat de wereld tenslotte door vuur gezuiverd zal worden, zie 2 Petr. 3:10. In diezelfde brief (2 Petr. 2:5-9) staat een vergelijking tussen de zondvloed en het laatste oordeel

1452 gestreken: geveld

1456 Enoch: in de nieuwtestamentische brief van Judas (vs. 14-15) wordt verteld over deze profetie van Enoch/Henoch

1462 Aartsengel... Uriël: Uriël, volgens de traditie een van de zeven aartsengelen, uitgebeeld met een zwaard in de hand en het helse vuur onder zijn voeten. Hij zou ook het paradijs hebben afgesloten

1466 aandrift: aandringen

1469 hun last hield: hun opdracht hield in

1479 schiet... gebruiken: de leeuwenhuid wordt als symbool van kracht gesteld tegenover het vossenvel als zinnebeeld van list

1480 ruiken: doorhebben

1481 men most: men zou moeten

1484 het spook: minachtende aanduiding van de engelenwacht

1489 tovenaar: honende aanduiding voor Noah, eerder ook al een guichelaar genoemd

1493 hoon: gevoelens van minachting

1498 Staat... vast: blijft... hier

1500 waranden: parken

1502 Zo... gebergd: dan zitten ze toch goed opgeborgen?

1511 de driftigen: hen die drijven; waterrecht: water dat het vonnis uitvoert

1512 opgeborsten venen: opengebarsten en losgeraakte stukken veengrond

1513 stenen: zuchten

1519 afschietende: neerkomende

1534 Beraad... uit: de tijd van beraadslagen is tegelijk tot een eind gekomen

1535 ingeluid: bedrogen

1537 regimentstok: scepter, teken van macht

1539 boelen: hoeren

1546 geschal: het geluid van de posthoorn

1547 voorspook: voorbode; post... zal: postbestelling die zal volgen, hier: wat we (aan ellende) zullen krijgen

1549 ganse statie: de hele rijk uitgedoste hofhouding; klaveren: klimmen

1552 Dat... tergen: zo hoog klimmen roept alleen maar bliksemschichten over je af

1555 starrendraak: nl. de bliksem

1556 steigert: klimt

1557 mensenetersrot: kannibalenbende

1560 aas: voedsel

1565 gedagvaard: voor de rechterstoel gedaagd

1568 vloten: drijven

1576 versterker: helper

1577 kerker: het zogeheten voorgeborchte van de hel waar de oudtestamentische gelovigen de verlossing door Christus afwachtten. Vgl. 1 Petr. 3:14 waar gesproken wordt over Christus die na zijn sterven ‘de geesten in de gevangenis’ opzocht

1580 Gij: Christus; de woorden van de engel lopen uit op een gebed

1581 water: het water van de doop, symbool van de dood waarna het nieuwe leven begint

1585 Zo... boven: moge zo uw genadige uitredding sterker zijn dan uw wonderlijke daden (nl. de zondvloed)

1586 Soli deo gloria: God alleen de eer


